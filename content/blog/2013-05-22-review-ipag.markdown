---
author: in
date: 2013-05-22 13:35:00+00:00
draft: false
title: 'หนังสือ: ไอ้แป๊ก แป๊กสมชื่อ...'
type: post
url: /2013/05/review-ipag/
categories:
- Book|Must Read
- Innn's Diary
tags:
- ipag
- review
- รีวิว
- หนังสือ
- ไอ้แป๊ก
---

อันที่จริงตอนแรกไม่คิดว่าจะซื้อหนังสือเล่มนี้มาเลย กะว่าจะไปซื้อหนังสือพิมพ์มาอ่านเล่นแต่ดันคว้าหนังสือเล่มนี่ที่วางอยู่ใกล้ๆกันมาแทน ผมเคยเห็นหนังสือเล่มนี้ตามชั้นหนังสือต่างๆมาหลายที่แล้ว แต่ไม่เคยคิดจะซื้อ ไม่เคยอยากจะแตะ ไม่ได้อ่านปก ด้วยเหตุผลง่ายๆที่ว่า "ปกมันไม่สวย"

แต่คราวที่ซื้อมั้นเป็นเพราะว่ารอบๆหนังสือเล่มนี้มันเป็นหนังสือธรรมะหมดเลย เลยหยิบขึ้นมาอ่านปกหลัง เปิดอ่านสองสามหน้าผ่านๆ จนวางไม่ลงเลยทีเดียว เนื้อหาเหมาะกับเด็กรุ่นใหม่แบบผมมากเลยทีเดียว

เดินออกมาจาก 7-11 พร้อมหนังสือหนึ่งเล่ม คนขายอาจงงๆว่าไอ้เด็กนี้บ้ารึเปล่า อ่านหนังสือแก่แดดแบบนี้ :P

![ipag](https://www.innnblog.com/wp-content/uploads/2013/05/K12145716-0.jpg)


<!-- more -->


## มาเข้าสู่มุมตอบคำถาม




#### **ทำไมต้องซื้อ**


หากคุณเป็นคนที่อ่านหนังสือเร็วมากๆ คุณสามารถไปยืนอ่านที่ 7-11 ได้เลย ถ้าคุณหน้าด้านพอที่จะเล่นสงครามพลังจิตกับแคชเชียร์นะ อ่านเสร็จคุณก็เดินออกไปเลย ได้ตากแอร์เย็นสบาย แถมยังได้ความรู้ดีๆติดหัวกลับบ้านด้วย แต่แน่นอนว่าคนส่วนใหญ่ไม่ได้อ่านเร็วเป็นหนอนหนังสือแบบนั้น ดังนั้นผมแนะนำให้คุณไปซื้อมาซะ ข้อดีของหนังสือเล่มนี้



	  1. <del>มันอาจทำให้คุณกลายเป็นเศรษฐีได้เลย</del>
	  2. รู้ถึงความเลวร้ายของการศึกษาไทย
	  3. รู้ถึงอัตราการเปลี่ยนแปลง ของ 20 ปีที่ผ่านมา
	  4. สอนทำนายอนาคต
	  5. ความคิดแบบเดิมๆของคุณมันใช้ไม่ได้ในยุคนี้แล้ว
	  6. แค่เก็บเงิน ประหยัด อดออม มันรวยไม่ได้หรอก
	  7. และอีกหลายๆอย่างที่ไม่อยากสปอยล์

คุณจะได้รู้ว่า เศรษฐีหลายๆคนเขาคิดอย่างไร และทั้งหมดนี้ เขาขายคุณในราคา 150 บาท [ขณะนี้ไอ้แป๊กที่ว่า อยากไปไหน อยากขับรถอะไร อยากลงเรืออะไร อยากขึ้นเครือ่งบินอะไร มันสามารถเนรมิตได้หมด รายได้เขาเป็นนาที]




#### **ข้อติติงอีกเยอะๆ**


ข้างบนเขียนทำไมต้องซื้อไปแล้ว...

ใช้สำนวนเพ้อฝัน สมควรด่า "คนไทย ทีอายุน้อยที่สุด และเก่งที่สุด" สุดท้ายแล้วอ่านจบแล้ว คุณทำอาชีพอะไร ทำธุรกิจอะไร ผมยังไม่รู้เลย

หลายๆคนซื้อหนังสือนี้มาเพราะการทำตลาดแบบ Best Seller มีนักวิจารณ์หลายคนออกมาเขียนด่าเรื่องการตลาด เนื้อหาส่วนใหญ่ไม่ค่อยมีอะไรหนังสือส่วนใหญ่เขาก็มีกันเช่น อย่าทำงานเป็นมนุษย์เงินเดือน ให้มาทำธุรกิจดีกว่า

แก้กันโดนด่า: ทั้งนี้ ในส่วนข้อติติง ผมไปหาข้อมูลประกอบทางเน็ต ในหนังสือเล่มนี้ อาจให้แรงบันดาลใจในชีวิตได้ ถือเป็นหนังสือที่ดีสำหรับคนที่อยากออกมาทำธุรกิตส่วนตัวมากๆ เล่มนึงครับ


#### **เวลาในการอ่าน**


ผมไม่ใช่หนอนหนังสือ แต่ด้วยการเขี่ยนอันหน้าติดตาม ผมอ่านมันจบในเวลาไม่ถึงครึ่งวัน [ระหว่างนั่งเล่น ระหว่างนั่งรถ ก่อนนอน กินข้าว มาม่า] รวมๆแล้วไม่เกิน 3 ชั่วโมง


#### **จะจบแล้ว**


หนังสือเล่มนี้ไม่เหมาะกับคนที่เคยอ่านหนังสือธุรกิจ หรือหัวธุรกิจโดยกำเนิด ที่มีความรู้พวกนี้มาเยอะแล้ว ในบางหน้าอาจสามารถประยุกต์ใช้ได้จริง แต่ส่วนใหญ่แล้วไม่!

ปล. ผมไปค้นเจอมาว่า ไอ้แป๊ก มันทำธุรกิจขายตรง [MLM] รวมถึงโรงเรียนที่เขาเปิด ก็เพื่อหา Downline ทำยอดให้ตัวเอง สรุปก็คือ เขาก็แค่คนโชคดีเท่านั้นละ

ปล2. แป๊กสมชื่อจริง
