---
author: in
date: 2014-12-20 16:19:18+00:00
draft: false
title: 'Review: PasswordBox แอพจัดการรหัสผ่านที่ดีที่สุด'
type: post
url: /2014/12/passwordbox/
categories:
- Innn's Review
tags:
- password manager
- passwordbox
---

อันเนื่องมาจากต้องต่ออายุโดเมนนี้ แต่คือจำรหัสผ่าน Godaddy ไม่ได้ จนต้องรีเซ็ทรหัสผ่านไปสามสี่รอบ เพราะรีเซ็ทแล้วก็จำไม่ได้อยู่ดี อันเนื่องมาจากข้อกำหนดหยุบหยับของ Godaddy ที่บอกว่า เนี่ย ต้องมีอักษรตัวพิมพ์ใหญ่หนึ่งตัวนะ เครื่องหมายหนึ่งตัวนะ อักษรพิมพ์เล็ก ตัวเลข ตัวยก บลาๆ ด้วยความนี้เปลี่ยนรหัสไปสี่ครั้งก็ยังจำไม่ได้เลยว่าตอนนี้รหัสอะไรเลย

เมื่อไม่กี่วันก่อนได้อ่านในเว็บ blognone เกี่ยวกับข่าวเรื่อง Intel ซื้อแอพจัดการรหัสผ่าน Passwordbox (เหมือน 1password ที่หลายคนอาจรู้จัก) ซึ่งข้อดีของการซื้อครั้งนี้คือ Intel ปล่อยความสามารถแบบ Premium ให้เราได้ใช้กันฟรีๆเลย ไม่คิดตัง ตลอดกาล (มั้ง)

<!-- more -->

![passwordbox](https://www.innnblog.com/wp-content/uploads/2014/12/passwordbox.jpg)


สิ่งหนึ่งที่ทำให้ผมเลือกใช้โปรแกรมนี้ในการจัดเก็บรหัสผ่านของผมข้อเดียวคือ **มันฟรี **แม้ Passwordbox จะไม่ได้มีความสามารถเทียบเท่าแอพเสียเงิน หรือมีประสิทธิภาพเท่าแต่ก็แลกมากับการที่ มันฟรีครับ

ความสามารถของ Passwordbox คือช่วยเราเก็บรหัสผ่าน บัตรเครดิต โน๊ตลับ โดยใช้รหัสผ่านปลดล็อกแค่รหัสเดียว แล้วไม่ต้องจำอะไรอีกแล้ว!

นับได้ว่าตั้งแต่ได้แอพนี้มาใช้ชีวิตง่ายขึ้นเป็นกองเลยครับ ตัวแอพมีทั้งในโทรศัพท์มือถือ Chrome, Firefox, Safari ครับ เรียกได้ว่าของฟรีดีๆก็มีในโลกเหมือนกัน สำหรับใครที่อยากใช้ก็สามารถดาวน์โหลดได้จากเว็บของ Passwordbox โดยตรงที่ลิงค์นี้ได้เลยครับ [https://www.passwordbox.com/install](https://www.passwordbox.com/install) หรือติดตั้งในมือถือได้ที่ [AppStore](https://itunes.apple.com/us/app/passwordbox.com-free-password/id545789628?ls=1&mt=8) สำหรับ iOS และ [PlayStore](https://play.google.com/store/apps/details?id=com.passwordbox.passwordbox) สำหรับ Android

ปล.ที่ผมชอบที่สุดคือใครใช้ Passwordbox ใน iOS ที่มี TouchID สามารถใช้ TouchID ในการปลดล็อกได้เลย เท่มักๆ

![passwordbox desktop client](https://www.innnblog.com/wp-content/uploads/2014/12/passwordbox-desktop-client-1.jpg)


หากใครไม่เข้าใจวิธีการทำงานก็สามารถดูวีดีโอด้านล่างนี้ได้ครับ




