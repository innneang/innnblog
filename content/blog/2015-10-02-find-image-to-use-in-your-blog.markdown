---
author: in
date: 2015-10-02 17:48:09+00:00
draft: false
title: วิธีหารูปมาใช้ในบล็อคของคุณ แบบฟรีๆ
type: post
url: /2015/10/find-image-to-use-in-your-blog/
categories:
- Programmer Zone
tags:
- copyright
- image
---

![Camera](https://www.innnblog.com/wp-content/uploads/2015/10/picjumbo.com_HNCK4489con.jpg)


ผมก็เหมือนบล็อคเกอร์สมัครเล่นคนอื่นและ ที่ตอนหารูปมาประกอบเว็บบล็อคของตัวเองเนี่ย ไม่รู้ว่าจะหามาจากไหน ไม่รู้ว่าจะติดลิขสิทธิ์หรือเปล่า
**แล้วทำไมต้องมีวิธีหารูปด้วยละในเมื่อเราก็มี Google.com**
รูปทุกรูปล้วนมีลิขสิทธิ์ สิทธิ์การใช้ของตัวมันเอง ไม่ใช่ว่าเราจะไปก็อปจากไหนก็ได้ แบบใน Google ในหน้า Search จะมีคำกำกับอย่างชัดเจนตัวเล็กๆว่า
"Images may be subject to copyright."
หรือพูดง่ายๆคือบอกว่าอย่าก็อปมั่วนั้นเอง

<!-- more -->
หรือก็คือถ้าคุณเอารูปสุ่มสี่สุ่มห้ามาใส่เว็บตัวเองเนี่ย อาจมีสิทธิ์โดนฟ้องได้ ผมตระหนักเรื่องนี้ดี หากสังเกตในเว็บบล็อคผมจึงไม่ค่อยมีรูปสวยๆเท่าไร ฮ่าๆ
อย่างใน Thaiseoboard ที่เป็นเรื่องบ่อยๆในวงการก็อปรูปจากเน็ตมาใช้คือ GettyImage ที่ฟ้องคนก็อปรูปจากเว็บตัวเอง และฟ้องเป็นเงินหลายแสนบาท เรียกได้ว่ามีทีมงานคอยสอดส่องคนก็อปรูปกันเลยทีเดียว สามารถดูกรณีศึกษาได้จาก [Thaiseoboard](http://www.thaiseoboard.com/index.php?topic=220385.0)

**มาดูแหล่งรูปสวยๆ[แบบไม่โดนฟ้อง]จากเน็ตกันดีกว่า**
**1.Flickr**
Flickr เป็นแหล่งรวมรูปที่ตากล้องมืออาชีพชอบใช้ เหมือน Social Network สำหรับตากล้องเลยก็ว่าได้ แต่นั้นไม่ได้หมายความว่ารูปใน Flickr คุณจะใช้ฟรีได้ทั้งหมด
ง่ายๆสั้นๆ ห้ามใช้รูปติดลิขสิทธิ์ สังเกตได้จากรูปไหน มีสัญลักษณ์ตัว C แล้วมีกลมๆล้อมรอบไว้นั้นคือติดลิขสิทธิ์ห้ามใช้
แต่ใน Flickr ก็มีตากล้องใจกว้างอยู่กลุ่มใหญ่ๆที่อัพรูปตัวเองโดยใช้สัญญาแบบ creative commons [จาก c ตัวเดียวก็เป็น cc] สัญญาแบบ cc เบื้องต้นนี้หมายความว่าคุณสามารถเอารูปไปใช้ได้โดยให้เครดิต แต่สัญญาแบบ cc นี่ก็มีพี่น้องอีกหลายคน เช่น


<blockquote>![Creative commons ](https://www.innnblog.com/wp-content/uploads/2015/10/Screen-Shot-2558-10-02-at-11.12.18-PM-1.jpg)


ก็อปแล้วให้เครดิต ไม่ใช่เพื่อการค้า ห้ามแก้ไขงาน

![Screen Shot 2558-10-02 at 11.12.31 PM](https://www.innnblog.com/wp-content/uploads/2015/10/Screen-Shot-2558-10-02-at-11.12.31-PM-1.jpg)


อันนี้ก็เหมือนข้างบน เพียงแต่ว่าให้แก้ไขได้ ดูง่ายๆตามสัญลักษณ์เบย</blockquote>








ซึ่งการหารูปใน Flickr เนี่ย เพียงแค่หารูป ที่ใช้สัญญาแบบ cc เราก็ได้รูปมาแปะในเว็บเรา [อย่าลืมให้เครดิต] แบบฟรีๆแล้ว เว็บที่หารูปแบบนี้ได้คือเว็บ [http://compfight.com](http://compfight.com) ซึ่งตอนค้นก็อย่าลืมติ๊กค้นแบบ creative commons ด้วยนะครับ

**2.รูปความละเอียดสูง**
อันนี้เป็นส่วนที่ผมชอบมากๆ \\เพิ่งจะรู้วันนี้ตอนเขียนบล็อคนี่ละ เป็นรูปความละเอียดสูง คุณภาพสูง ทีสำคัญคือฟรี
[unsplash.com](http://unsplash.com) เว็บนี่ผมชอบที่สุดเลย! คือรูปสวย เหมาะกับการเอาไปทำ Header ตอนเขียนบล็อกแบบฮิปสเตอร์มาก
[getrefe.tumblr.com](http://getrefe.tumblr.com) รูปฟรี สำหรับใช้ส่วนตัวและเพื่อการค้า ส่วนใหญ่เป็นรูปสิ่งก่อสร้าง รูปวิว
[gratisography.com](http://gratisography.com) ช่างภาพมืออาชีพ แต่ฟรี
[littlevisuals.co](http://littlevisuals.co) คล้ายๆ Unsplash
[wefunction.com/category/free-photos/](http://wefunction.com/category/free-photos/)
[superfamous.com](http://superfamous.com) รูปความละเอียดสูงจากตากล้องมืออาชีพชาวดัตซ์ Folkert Gorter



**3.Free Stock Photos**
Stock Photos มันก็มีทั้งแบบฟรี กับแบบไม่ฟรี ซึ่งผมยังไม่เคยซื้อภาพมาก่อน เพราะฉะนั้นก็ยกมาแต่อันที่ฟรีละกันครับ
[picjumbo.com](http://picjumbo.com) ภาพฟรีคุณภาพสูงสุดละเอียด หาง่าย มีรูปอาหารกีฬาเยอะ
[Pixabay.com ](http://Pixabay.com)เว็บนี้รุ่นพี่ที่ชมรมคอมพิวเตอร์แนะนำมา แต่ผมว่าบางทีภาพมันยังไม่ตรงใจผม แต่ก็สวยและ public domain ครับ
[photopin.com](http://photopin.com) เครื่องมือหาภาพฟรี
[500px.com/creativecommons](http://500px.com/creativecommons) เว็บ 500px สุดโด่งดังในภาคก็อปแล้วให้ที่มาด้วย
[gratisography.com](http://gratisography.com) หรือ Gratisography's collection จัดทำโดย Ryan McGuire ที่เป็นทั้งศิลปิน เว็บดีไซน์เนอร์
[morguefile.com](http://morguefile.com) เว็บนี่สุดยอดครับ รูปสวย มีตั้งแต่สัตว์ในป่า ไปจนถึงของเก่าไททานิก



**4.ภาพเก่าแต่ขลัง**
รูปบางรูปถึงเก่าแต่ก็ขลัง คือรูปพวกนี้บางทีเก่าแล้วมันก็มีระยะเวลาที่ลิขสิทธิ์จะหมดเวลาของมัน เว็บพวกนี้ก็รวบรวมรูปเก่าๆพวกนี้มาให้เราค้นหาได้ง่ายๆ
[vintageprintable.com](http://vintageprintable.com) ชื่อเว็บไม่เคยโกหกครับเว็บนี้
[commons.wikimedia.org](http://commons.wikimedia.org) เข้า wikipedia บางทีก็มีรูปสวยๆ เว็บนี้นี่และขุมทรัพย์
[patsabin.com/VintagePostcards/](http://patsabin.com/VintagePostcards/) Vintage Postcards รูปโปสการ์ดของทางฝั่งอเมริกาเรียงตามรัฐ

ทั้งนี้ก็จบกันไปแล้ว สำหรับคอมโบเว็บรวมรูปสวยๆ ก็หากมีใครอยากแชร์เว็บอื่นเพิ่ม หรือผมเขียนอะไรผิดไปอยากให้แก้ก็สามารถคอมเมนท์ไว้ในช่องด้านล่างได้เลยนะครับ :D
