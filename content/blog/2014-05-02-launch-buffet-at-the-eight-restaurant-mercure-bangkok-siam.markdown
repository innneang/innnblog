---
author: in
date: 2014-05-02 08:40:48+00:00
draft: false
title: พามาชิม Launch Buffet @The eight restaurant Mercure bangkok siam
type: post
url: /2014/05/launch-buffet-at-the-eight-restaurant-mercure-bangkok-siam/
categories:
- Behind S3 Camera
- Innn's Diary
- Innn's Review
tags:
- food
- mercure bangkok siam
- review
- the eight restaurant
- ชิม
---

เรื่องมันมีอยู่ว่าเมื่อสองอาทิตย์ก่อนผมได้ซื้อ Deal จาก Ensogo จึงได้ส่วนลดค่าอาหารที่ห้องอาหาร The eight restaurant 51% จึงพาท่านตามากินด้วย

The eight restaurant ตั้งอยู่ที่ชั้น 8 โรงแรม Mercure Bangkok Siam เดินทางสะดวกเพียงนั่งรถไฟฟ้าลงสถานีสนามกีฬาแห่งชาติ เดินลงมาก็ถึงเลยครับ ถือว่าทำเลดีมาก

หากใครขับรถมาก็มีที่จอดให้เยอะแยะครับ หากประทับตราร้านอาหารแล้วก็ได้จอดฟรีด้วย ;3
...
<!-- more -->ห้องอาหารที่นี้ตกแต่งสวยดี สไตล์โรงแรมทั่วไป สำหรับคนที่ซื้อ Deal จาก Ensogo อย่างผม ในรายละเอียด Deal ทางโรงแรมจะบอกให้โทรจองที่ก่อน ไอ้เราก็คิดว่าคนมันต้องล้นโรงแรมแตกแน่ๆเลย แต่กลับกันคนไม่ได้เยอะนัก ชิวๆ ไม่ต้องแย่งกันตักอาหาร

ก่อนเริ่ม บอกก่อนเลยรูปทั้งหมดถ่ายด้วยกล้องมือถือนะครับ ;3

[![20140502-150359.jpg](https://www.innnblog.com/wp-content/uploads/2014/05/20140502-150359.jpg)
](https://www.innnblog.com/wp-content/uploads/2014/05/20140502-150359.jpg)

มาดูในส่วนอาหารกันดีกว่าครับ :3

[![20140502-150341.jpg](https://www.innnblog.com/wp-content/uploads/2014/05/20140502-150341.jpg)
](https://www.innnblog.com/wp-content/uploads/2014/05/20140502-150341.jpg)

ซีฟู้ดออนไอซ์ มีกุ้งตัวเล็กๆตักได้ไม่อั้น ปลาหมึกเหนียวๆ ตรงนี้โดนโกงหอยแมลงภู่นิวซีแลนด์ไปหน่อย ไปซ่อนอยู่ไหนหาไม่เจอ อุตส่าห์ตั้งใจไปกิน

อาหารไม่ต้องแย่งกันอย่างที่บอกข้างบน อาหารมีเติมตลอด

[![20140502-150857.jpg](https://www.innnblog.com/wp-content/uploads/2014/05/20140502-150857.jpg)
](https://www.innnblog.com/wp-content/uploads/2014/05/20140502-150857.jpg)
มีพวกอาหารที่ต้องกินกับข้าว(รึเปล่า) เช่นซี่โครงหมูอบอันนี้ท่านตาชอบมากน่าจะอร่อยที่สุดของที่นี้แล้วละ แต่อย่างอื่นผมกับตากินได้ไม่กี่อย่าง เนื้อบางอันเหนียวมากถึงมากที่สุด ส่วนอันอื่นไม่รู้คืออะไรเลยไม่กล้ากิน ;( [คือไม่มีป้ายเขียนบอก อันไหนคุ้นๆกินได้ก็กิน :3]

[![20140502-145623.jpg](https://www.innnblog.com/wp-content/uploads/2014/05/20140502-145623.jpg)
](https://www.innnblog.com/wp-content/uploads/2014/05/20140502-145623.jpg)

อันนี้ผมค่อนข้างชอบคือปรุงอาหารให้เห็นสดๆ เราสั่งเขาได้มี BBQ หมู ไก่ เนื้อ หรือจะเป็นพวกสปาเก็ตตี้ซอสคาโบลานาอะไรแบบนี้ทำกันสดๆเลย [แต่ผมลองชิมแค่ BBQ หมูกับเนื้อ ซึ่งเนื้อเหนียวตามที่บอกไว้ด้านบนครับ] พิเศษหากสั่ง BBQ เนื้อสามารถเลือกได้ด้วยว่าอยากได้สุกแบบไหนได้ Rare, Medium Rare, Well-done

[![20140502-145712.jpg](https://www.innnblog.com/wp-content/uploads/2014/05/20140502-145712.jpg)
](https://www.innnblog.com/wp-content/uploads/2014/05/20140502-145712.jpg)
อันนี้เป็นเนื้อที่ดูท่าทางน่ากินตั้งอยู่ในซอกหลืบ แต่ผมไม่ได้กิน เพราะหนึ่งขี้เกียจไปตบตีกับการหั่น สองเข็ดกับเนื้อที่นี้เหนียวสุดๆ (ย้ำอีก)

ที่นี้มีสลัดที่ดูหลากหลายดี มีสลัดแซลม่อนรมควันด้วยที่พอเดินมาอีกทีก็หายไปแล้ว กับซุป Lobster (มั้ง) ที่ไม่มีเครื่องอะไรเลยซุปเพรียวๆไม่มีอะไรพิเศษ ถ้าผมจำไม่ผิดมันเขียนว่า Lobster + Red wine แต่กินยังไงก็ไม่อาจสัมผัสได้ถึง Lobster และไวน์แดงเลย

เออใช่ นอกจากของที่บอกไปด้านบนแล้วยังมีต้มข่าด้วย ไม่รู้มาได้ไง ==* น่าจะเป็นอาหารไทยอย่างเดียวในห้องอาหารนี้ที่ต้องใส่ๆไปให้ครบกับคำว่า "ห้องอาหารนานาชาติ"

ของหวาน

[![20140502-150433.jpg](https://www.innnblog.com/wp-content/uploads/2014/05/20140502-150433.jpg)
](https://www.innnblog.com/wp-content/uploads/2014/05/20140502-150433.jpg)
ผมว่าของหวานที่นี้ดูมีความหลากหลายมากกว่าอาหารซะอีก มีทั้งเค้กบราวนี้พุดดิ้งยันขนมฝอยทองเลยครับ [หน้าตาเค้กที่นี้จะสวยเหมือนเค้กชิ้นละร้อยแต่รสชาติธรรมดาไม่พิเศษอะไร บางอันดูจืดกว่าที่ควรจะเป็นเสียด้วยซ้ำ]

[![20140502-145751.jpg](https://www.innnblog.com/wp-content/uploads/2014/05/20140502-145751.jpg)
](https://www.innnblog.com/wp-content/uploads/2014/05/20140502-145751.jpg)

[![20140502-152717.jpg](https://www.innnblog.com/wp-content/uploads/2014/05/20140502-152717.jpg)
](https://www.innnblog.com/wp-content/uploads/2014/05/20140502-152717.jpg)
มีไอศครีม ETE สองรส ที่ถ้าอยู่ใน 7-11 จะขายแพงและรสชาติดี แต่ไม่รู้ทำไมเมื่อมาอยู่ในโรงแรม รสชาติสามารถกลับหน้ามือเป็นหลังมือได้ถึงเพียงนี้ แต่อันนี้ก็ไม่ได้เลวร้ายแบบเนื้อเหนียวเคี้ยวไม่ขาด(ย้ำอีกรอบ)

สรุป อาหารที่นี้ก็อร่อยดี แต่เนื้อเหนียวไปหน่อย(ย้ำรอบพันแปด) ไลน์อาหารไม่หลากหลายนัก ซีฟู้ดออนไอซ์ไม่มีหอยแมลงภู่ที่คุยโวไว้ เฟลนิดๆ ราคาหลังซื้อ Deal อยู่ที่ 299 ราคาเต็ม 599 คือถ้าซื้อ Deal แล้วก็รู้สึกว่ากินแล้วไม่ได้เลวร้ายอะไร กินแล้วพอคุ้มทุน แต่ถ้ากินราคาเต็มแล้วได้แบบนี้คงสาปส่งไปสามชาติ ในเรื่องการเดินทางก็ติดรถไฟฟ้าไปมาสะดวกดี

ให้คะแนน 3 เต็ม 5 ครับ ติดเรื่องไลน์อาหารที่ไม่หลากหลายกับที่คุยโวไว้ว่าจะมีหอยแมลงภู่ก็ไม่มี
