---
author: in
title: "เปรียบเทียบ Goodnotes 5 กับ Notability"
description: จากประสบการณ์ผู้ใช้งานจริง 1 ปีเต็มในการใช้ Goodnotes และ Notability ซื้ออะไรดี
date: 2019-05-23T14:22:00+07:00
draft: false
url: /2019/05/in-depth-review-goodnotes-vs-notability-2019/
aliases:
    - /2019/05/เปรียบเทียบ-goodnotes-5-กับ-notability/
categories:
- Innn's Diary
tags:
typora-root-url: ../../static
lazy: true

---
<div class='border'>

<h4 class='hHead'>อยากอ่านสั้นๆ</h4>
<br>
แม้ว่า Goodnotes 5 จะมีความสวยงามและมีฟังก์ชั่นที่เยอะกว่า แต่หากพูดถึงในแง่ความเสถียรและการใช้งานในชีวิตประจำวันแล้ว Goodnotes 5 ปัจจุบันยังมีความเสี่ยงในการใช้งานระดับหนึ่งอีกทั้งฟีเจอร์ Split View ของ Notability นั้นใช้ประโยชน์ได้หลายอย่าง จึงขอแนะนำให้ใช้ Notability เย่ๆ ซื้อเลยๆ

</div>

แอพจดโน้ตกับ iPad เป็นสิ่งที่อยู่คู่กันมานานตั้งแต่ iPad เปิดตัวแรกๆ ไม่ว่าจะเป็น Penultimate, iAnnotate, etc หรือแอพน้องใหม่แบบ Noteshelf แต่ถ้าจะพูดถึงแอพที่ผู้ใช้นิยมใช้กันมากคงหนีไม่พ้น Goodnotes ที่เพิ่งเปิดตัว Goodnotes 5 ไปหยกๆ และ Notability

วันนี้ในฐานะนิสิตแพทย์ที่ต้องใช้ iPad พร้อมแอพเหล่านี้ในการเรียนทุกวันและต้องการหาแอพจดโน้ตที่ดีที่สุด หลังจากผ่านการใช้งานอย่างโชกโชนเป็นระยะเวลา 1 ปีเต็ม ก็คิดว่าเราน่าจะเขียนวิเคราะห์เปรียบเทียบสองแอพนี้ให้ทุกคนได้เลือกซื้อไปใช้ได้เหมาะสม

{{< lazy src="/img/goodnotes-vs-notability.png" alt="goodnotes-vs-notability" >}}

 <div class='border table-of-content'>
 <h4 class='hHead'>หัวข้อเปรียบเทียบ</h4>

- [User Interface](#user-interface)
- [การจดโน้ตและฟังก์ชั่น](#note-taking)
- [ความเสถียร ความเร็วในการโหลด](#stability)
- [Killer Features](#killer-features)
- [การใช้งานบนคอมพิวเตอร์](#computer-usage)
- [Backup](#backup)
- [สรุป](#summary)

 </div>

 <section id='user-interface' class='section-title'>


<h2><span>User Interface</span></h2>

 </section>

มาเริ่มที่หัวข้อแรกหรือหน้าตาแอพ เกี่ยวกับลักษณะการจัดการไฟล์

### Notability

  หน้าแรกจะแบ่งเป็นสองคอลั่ม เป็นส่วนของหัวข้อโฟลเดอร์ต่างๆ ส่วนอีกหนึ่งคอลั่มจะเป็นไฟล์โน้ตบันทึกต่างๆของเรา

  ไม่สามารถสร้าง Sub-folder ได้ มีตัวแบ่ง division ให้เราแยกรายวิชาต่างๆออกจากกันได้ ค่อนข้างเรียบง่าย ไม่ยืดหยุ่น ถือว่าเป็นข้อเสียหลักของ Notability สำหรับคนที่มีโน้ตเยอะๆในวิชาต่างๆไม่สามารถแบ่งจัดสรรให้เป็นระเบียบได้ง่าย

{{< lazy src="/img/goodnotes-vs-notability-5.png" alt="goodnotes-vs-notability" >}}

### Goodnotes 5

  ระบบจัดการไฟล์ลักษณะจะเป็นเหมือน Folder ในคอมพิวเตอร์ ให้เราสร้าง Sub-folder ได้ไม่จำกัด มีปุ่ม Favorite โน้ต จัดประเภทโน้ตได้ง่าย

ทั้งสองแอพสามารถ Sort โน้ตตามชื่อ, Modified date, Created date ได้ซึ่งมีประโยชน์มากหากอาจารย์แจกไฟล์แล้วไม่ต้องทำการแก้ไขชื่อไฟล์ ใช้ฟังก์ชั่น Sort by Created date ลิสตั้งแต่ที่สอนวันแรกไปวันสุดท้ายตามวันที่เราเพิ่มโน้ตเข้ามาในแอพได้ทันที

{{< lazy src="/img/goodnotes-vs-notability-3-8714432.png" alt="goodnotes-vs-notability" >}}

 <section id='note-taking' class='section-title'>


<h2><span>การจดโน้ต</span></h2>

 </section>

พูดถึงฟังก์ชั่นที่สำคัญที่สุดของแอพจดโน้ต

### Notability

  Notability จะมีแถบเครื่องมือด้านล่าง 1 แถบ ไม่สามารถซ่อนได้ ความหนาของแถบเครื่องมือน้อยกว่า Goodnotes 5  ไม่เกะกะสายตา ไม่มี Shortcut ในการเปลี่ยนสีหรือความหนาปากกา อนึ่งการไม่มี Shortcut นั้นไม่ใช่ปัญหามากนัก เพราะในการใช้งานจริง เราแทบไม่ได้เปลี่ยนสีหรือขนาดปากกาเลย แค่จดให้ทันกันก่อน

  สามารถวาดวงกลม หรือสี่เหลี่ยมได้ แต่ต้องทำการจดปลายปากกาค้างไว้ ซึ่งผมคิดว่าไม่ค่อยสะดวกเท่าไร แต่เป็นฟีเจอร์ที่ไม่ค่อยใช้ในชีวิตประจำวัน หรือถ้าต้องการเพิ่มรูปทรง Shape ต่างๆ Notability มีปุ่ม add Figure ที่ให้เราวาด ■  ◁  ○ได้เต็มที่

  ในส่วนของ Lasso ในแอพ Notability นั้นสามารถ**หมุน Object** และขยายได้เลย ไม่ต้องกดเมนูเพิ่มเติมแต่อย่างไร

{{< lazy src="/img/goodnotes-vs-notability.gif" alt="goodnotes-vs-notability" >}}

  และสามารถ Zoom-out เพื่อเห็นภาพใหญ่ของหน้ากระดาษนั้นได้ ตรงนี้เป็นฟีเจอร์ที่ผมอยากได้และรีเควสลงไปที่หน้าเว็บ Notability โดยตรง และไม่นาน ก็ได้ใช้จริงๆ 

  ปากกา Highlight ในแอพ Notability ไม่เพิ่ม Contrast ให้ตัวหนังสือเหมือนกับ Goodnotes และในการ Highlight ให้เส้นตรงนั้น ต้องทำการค้างปลายปากกาไว้ระยะหนึ่ง ผมนับให้เป็นข้อเสียของแอพ Notability หลักๆ และคนส่วนใหญ่ไม่ชอบตรงนี้

  ทั้งสองแอพสามารถนำแถบเครื่องมือมาวางไว้ด้านล่างได้เหมือนกัน (ชอบเป็นส่วนตัวเพราะไม่เกะกะสายตา และนำแถบเวลา และวันที่ออก เพิ่มพื้นที่สายตา และไม่ Distract ในการเรียน)

  (Notability ตั้งค่าได้โดยใช้ Left-handed mode)

  ในส่วนของการซูมลงไปจดในที่เล็กๆ Notability สามารถทำได้ โดยภาพไม่แตก อาจมีปัญหาโหลดช้าในจุดที่ซูมลงไปลึกๆบ้าง แต่ยังทำได้ดี กลับกันในส่วนของ Goodnotes 5 ที่ซูมลงไปอ่านข้อความเล็กๆไม่ได้เลย (เบลอ)

### Goodnotes 5

  ในแถบเครื่องมือ Goodnotes 5 มี Shortcut เลือกเปลี่ยนสี ขนาดปากกา ยางลบต่างๆได้ มีฟังก์ชั่นวาดรูปสี่เหลี่ยม วงกลม วงรี ได้โดยง่าย เป็นข้อได้เปรียบเล็กๆของ Goodnotes 5 

  มีปากกา Highlight ที่เพิ่ม Contrast  ให้ตัวหนังสือและทำให้เส้นตรงได้ง่าย

{{< lazy src="/img/goodnotes-vs-notability-9.gif" alt="goodnotes-vs-notability" >}}

  แต่ Lasso ของ Goodnotes นั้นทำได้แค่ย้ายวัตถุ **ต้องกดเมนู Resize ก่อนถึงจะหมุนได้**

  มีปุ่มกดดู Overview โน้ตได้คล้าย Powerpoint เป็นข้อได้เปรียบของ Goodnotes

{{< lazy src="/img/goodnotes-vs-notability-2-8714461.png" alt="goodnotes-vs-notability" >}}

 <section id='stability' class='section-title'>


<h2><span>ความเสถียร</span></h2>

 </section>

- Notability มีความเสถียรมาก ตั้งแต่ใช้มาไม่พบปัญหาแอพเด้งเอง ค้าง จดโน้ตแล้วโน้ตหายแต่อย่างใด ข้อติอย่างหนึ่งคือเมื่อเปิดแอพใหม่นานๆครั้ง ต้องรอเวลาประมาณ 15-20 วินาทีเพื่อให้โหลดโน้ตครบ
- Goodnotes 5 *(บทความนี้เขียน ณ วันที่ 23/5/2019)* อาจเป็นเพราะ Goodnotes 5 ทำการยกเครื่องใหม่ทั้งหมด เหมือนแอพยังเขียนไม่เสถียรก็รีบเข็นออกมาให้ทันการเปิดตัว iPad Pro 2019 การจดโน้ตมีปัญหาแอพเด้ง ค้างบ่อย ไม่เซฟ โหลดหน้าช้า(ช้ากว่า notability อย่างรู้สึกได้) แม้กระทั่งเพื่อนผมคนหนึ่งเมื่อการสอบที่ผ่านมาไลน์มาขอสไลด์เรียนทั้งบล็อค เพราะว่า Goodnotes 5 ใช้มาจู่ๆวันหนึ่งก็เปิดไม่ได้ซะดื้อๆ

เรื่องนี้เป็นปัญหาใหญ่ เราไม่ควรเอาชีวิตการเรียน หรือการทำงานไปเสี่ยงกับเครื่องมือที่มีความไม่แน่นอน แต่ปัญหานี้อาจจะค่อยๆแก้ใน Update ถัดๆไป

 <section id='killer-features' class='section-title'>


<h2><span>Killer features</span></h2>

 </section>
ในส่วนนี้จะพูดถึง Killer-features ที่ผมคิดว่าเป็นฟังก์ชั่นสำคัญที่เป็นข้อดีของแต่ละแอพที่กินกันไม่ลง ต้องสลับมาใช้

### Notability

  **ยกให้ฟังก์ชั่นการบันทึกเสียง** และ **Split view** เป็น Killer feature ที่ชนะ Goodnotes แบบขาดลอย

  ฟังก์ชั่นบันทึกเสียงนั้น เท่าที่เล่นมาในหลายๆแอพจดโน้ตนั้น มีเเพียง Notability ที่บันทึกเวลาในการจรดปลายปากกาของเราพร้อมกับเสียงที่บันทึก เพราะฉะนั้นแล้ว เมื่อเราจดโน้ตอะไรแล้วเราไม่เข้าใจก็เพียงแค่จิ้มจึ๊ก เราก็จะได้ยินเสียงที่ผู้บรรยายพูด ณ เวลาที่เราจรดปากกาเลย เหมาะกับการเรียนในวิชาที่อาจารย์ไม่อัด E-learning และจดสัมภาษณ์ต่างๆมากๆ

  **Split view** นั้นสามารถแบ่งหน้าจดโน้ตเป็นสองหน้าได้ เพราะฉะนั้นเราสามารถดูข้อสอบ กับเฉลยข้อสอบและตรวจไปพร้อมๆกันได้ โดยไม่ต้องสลับ Tab เหมือน Goodnotes ซึ่งนับว่า**สะดวกมากๆๆๆๆๆๆๆ**

{{< lazy src="/img/goodnotes-vs-notability-10.gif" alt="goodnotes-vs-notability" >}}

### Goodnotes 5
ยกให้ฟังก์ชั่นกระดาษ ปกที่หลากหลาย และการเพิ่มหน้าใหม่ด้วยรูป เป็น Killer Feautres ของ Goodnotes

ในส่วนของปก และกระดาษก็คงมีคนให้ความสำคัญมันเยอะ ซึ่ง Goodnotes 5 มี template มาให้มหาศาล ไม่ว่าจะเป็น Cornell note taking, Monthly Planner หรือปกลายสวยๆ รวมถึงถ้าไม่พอใจก็ยังสามารถเพิ่มเข้าไปได้เองอีกด้วย ตรงกันข้ามกับ Notability ที่มีรูปแบบให้เลือกน้อย(สีขาว ดำ เส้น grid เส้นตาราง) แต่กระนั้น Official template ของ Goodnotes 5 ไม่มีพื้นหลังดำ ดังนั้นหากใครที่ชอบใช้ Dark mode ในการเรียน อาจแสบตากับสีกระดาษก็ต้องเปลี่ยนไปใช้ Notability

แต่ในส่วนที่ผม(และหลายคน)ชอบใน Goodnotes 5 ก็คือการเพิ่มหน้าใหม่ด้วยรูปทั้งรูป ฟังแล้วอาจเฉยๆ แต่เป็นฟังก์ชั่นที่ใช้บ่อยเมื่ออาจารย์ไม่แจกสไลด์ สามารถยกกล้องขึ้นถ่ายและกลายเป็นหน้าใหม่ทั้งหน้าได้เลย สะดวกมากๆ

 <section id='computer-usage' class='section-title'>


<h2><span>การใช้งานบนคอมพิวเตอร์</span></h2>

 </section>

ตรงนี้บางคนอาจไม่ให้ความสำคัญเท่าไร แต่ทั้งสองแอพนั้นมี (หรือกำลังจะมี) แอพบนคอมพิวเตอร์ซึ่งผมเป็นคนที่ชอบอ่านบนจอคอมมมากกว่าเพราะไม่ต้องก้มคอตอนอ่าน

### Notability

ในส่วนของ Notability นั้นมีแอพให้โหลดใน App Store มานานแล้ว และมีความเสถียร ซิงค์กับ iCloud ได้โดยอัตโนมัติ

{{< lazy src="/img/macbook-goodnotes-vs-notability.png" alt="goodnotes-vs-notability" >}}

### Goodnotes 5

แต่ในส่วนของ Goodnotes 5 นั้น ปัจจุบันยังไม่มีแอพบน Mac App Store แต่กำลังจะมี (อนึ่งผมได้ลองลงทะเบียนเป็น Beta User ของ Goodnotes 5 Desktop แล้ว ใช้ได้ดีทัดเทียม Notability Desktop ทีเดียว)

**ในส่วนของ Notability นั้นมี One-way Backup ให้สามารถ Backup ไฟล์ PDF ขึ้น Dropbox หรือ Google Drive มาอ่านบนคอมพิวเตอร์ได้โดยไม่ต้องซื้อแอพ** ซึ่งถ้าเราไม่ได้ต้องการแก้ไขอะไรบนคอมพิวเตอร์อยู่แล้ว ก็ไม่จำเป็นต้องซื้อ Notability มาใช้ก็ได้ (ตรงนี้ Goodnotes ไม่มี หากต้องการอ่านโน้ตบนคอมต้องซื้อแอพขายแยกต่างหากเท่านั้น)

 <section id='backup' class='section-title'>



<h2><span>Backup</span></h2>


 </section>

ทั้ง Goodnotes 5 และ Notability นั้นต่างเชื่อม iCloud ได้อยู่แล้ว ทำให้ไม่ว่าเราจะยืนรอบีทีเอสอยู่ เราก็สามารถหยิบโทรศัพท์และเปิดแอพมาอ่านที่เราเพิ่งจดเลคเชอร์ในห้องได้ ไม่ต้อง Airdrop ข้ามไปมาให้ยุ่งยาก แต่ในพาร์ทนี้จะพูดถึง One way backup สำหรับผู้ไม่ใช้ iCloud ว่าจะเหลือวิธี Backup อย่างไรบ้าง

### Notability

ข้อได้เปรียบอย่างหนึ่งที่ Notability มีเหนือ Goodnotes 5 คือระบบ Auto backup ที่สามารถเชื่อม Google Drive, Dropbox, etc และทำการ Backup เป็นไฟล์ pdf หรือตามที่กำหนดได้ ตรงนี้ส่วนที่ผมใช้ก็คือนั่งที่คอมห้องสมุดคณะจอนึงเปิดไฟล์เลคเชอร์ที่ต้องการอ่านจาก Google drive บนจอคอม พร้อมกับอ่านสรุปประกอบใน iPad ก็ทำได้

{{< lazy src="/img/goodnotes-vs-notability-3.png" alt="goodnotes-vs-notability" >}}

### Goodnotes 5

  แต่ในส่วนของ Goodnotes5 ปัจจุบันนั้นยังไม่มีระบบ Auto Backup มีแต่การกด Export ทั้งหมดเพื่อส่งไปแอพอื่นเท่านั้น ดังนั้นก็คือหากใครต้องการอ่านที่เราจดบนคอมหรือที่อื่นที่ไม่ได้รันอุปกรณ์ iOS ก็ไม่มีทางเลือกนอกจากกด Export เท่านั้น

{{< lazy src="/img/goodnotes-vs-notability-2.png" alt="goodnotes-vs-notability" >}}

 <section id='summary' class='section-title'>


<h2><span>สรุป</span></h2>


 </section>

Goodnotes 5 กับ Notability มีข้อดีข้อเสียแตกต่างกันไป แม้ว่า Goodnotes 5 จะมีฟีเจอร์เยอะกว่าไม่ว่าจะปากกาไฮไลต์ การวาด Shape หรือเพิ่มหน้าใหม่ด้วยรูป แต่ Goodnotes 5 ณ ขณะนี้เหมาะกับการใช้งานเป็นสมุดโน้ตเล่มนึงมากกว่านำมาจดเลคเชอร์ หรือ annotate PDF ด้วยเรื่องของความเร็ว ความเสถียร การ Backup ดังนั้นผมคิดว่าหากต้องซื้อแอพเพื่อจดโน้ตคู่กับปากกา Apple Pencil แล้ว Notability เป็นแอพจดโน้ตที่เหมาะสมกับคนส่วนใหญ่ที่สุด


 <div class='border'>
 <div class='row'>
 <div class='col-md-3'>

<img class="img-responsive" src="/img/notability.jpg" style='border-radius: 15px; max-width:100px;'>

 </div>
 <div class='col-md-9'>

# Notability
##### ฿349.00
Notability เป็นแอพที่ผมคิดว่ามีความเสถียรต่อการใช้ในชีวิตประจำวัน และฟังก์ชั่นเพียงพอต่อการใช้งาน ซึ่งรวมถึง Auto Backup และ Split View ที่ได้ใช้บ่อยมากๆ หากเลือกซื้อได้ ผมแนะนำให้ซื้อ Notability เย่เย่

 </div>
 </div>
 </div>