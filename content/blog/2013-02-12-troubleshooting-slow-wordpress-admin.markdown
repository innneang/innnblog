---
author: in
date: 2013-02-12 12:58:09+00:00
draft: false
title: แก้ไขปัญหา Wordpress-admin อืด
type: post
url: /2013/02/troubleshooting-slow-wordpress-admin/
categories:
- Programmer Zone
tags:
- wordpress
---

ตั้งแต่ผมใช้ Wordpress เขียนบล็อกมา มันก็อืดมาโดยตลอด แต่วันนี้หายแล้ว ไปลบ Plugin มาปรากฏว่าเร็วขึ้นเล็กน้อย อันนี้เป็นวิธีทำที่อาจจะทำให้เร็วขึ้น(เล็กน้อย, มากๆ)

**1.ปิด Plugin**
บางที Plugin ใน Wordpress อาจไม่สนับสนุน Version Wordpress ของเราทำให้หน้าเว็บเราอืด หรือPlugin ไม่สามารถเชื่อมต่อกับเว็บไซต์ข้างนอกที่ Plugin ใช้เป็นฐานข้อมูลหรืออะไรก็แล้วแต่ทำให้มันอืด อีกเช่นกันครับ

_วิธีแก้ไขคือ ปิด Plugin ให้หมดแล้วดูว่ามันเร็วขึ้นไหม แต่ว่าหากมันช้าจนทำอะไรไม่ได้เลย ให้เข้าไปที่ /wp-content/plugins แล้วเปลี่ยนชื่อให้หมด_

**2.คุยกับทางโฮสต์**

สอบถามกับทางโฮสต์ว่ามีการตั้งค่าอะไรผิดพลาดหรือเปล่าทำให้ประสิทธิภาพลดน้อยลง หรือหากบางทีถ้าเราใช้ Shared Host อาจจะเกิดมาจากคนอื่น(คนเข้ามากเกินไปจนเว็บเราช้า)ที่ทำให้เว็บของเราช้าไปด้วยก็ได้

วิธีแก้ไขก็ตามนั้นคือ คุยกับทางโฮสต์ แต่ว่าผมคุยแล้วเขาบอกว่าอาจจะเกิดมาจาก Feed เลยหาทางแก้ทางอื่นดู

**3. อัพเกรด Wordpress**

บางที่หาก Wordpress เรามีไฟล์บางไฟล์ไม่ถูกต้อง หรือโดน Hacker บุก แล้วได้แก้ไขไฟล์อะไรของเราก็ตามอาจจะทำให้มันช้าขึ้นก็ได้

วิธีแก้ไขคืออัพเกรด Wordpress ก่อนอัพเกรดอย่าลืม Backup ข้อมูลแล้วดูว่าพวก Theme, Plugin เข้ากันได้กับ Wordpress เวอร์ชั่นใหม่

**4. จัดการกับ Database**

บางทีปัญหาอาจจะเกิดจาก Database ของเราก็ได้

วิธีแก้ไขคือ ใช้ Plugin [WP-DBManager](http://wordpress.org/extend/plugins/wp-dbmanager/) แก้ไขส่วนที่มีปัญหา

**5. อาจจะเกิดจาก Internet ของเราเอง**

วิธีทดสอบ

1. ลองใช้ Internet ที่อื่นร้านเน็ตหรืออะไรก็แล้วต่อลองต่อดูว่าช้าเหมือนเดิมรึเปล่า

2.ติดต่อ ISP (ผู้ให้บริการอินเทอร์เน็ต) แล้วคุยกันเอง
