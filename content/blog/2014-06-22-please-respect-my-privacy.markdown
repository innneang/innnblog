---
author: in
date: 2014-06-22 03:28:57+00:00
draft: false
title: Please respect my "Privacy"
type: post
url: /2014/06/please-respect-my-privacy/
categories:
- Innn's Diary
tags:
- facebook
- privacy
---



Privacy หรือความเป็นส่วนตัวของเรานั้นแทบจะหายไปตั้งแต่เราเริ่มเล่น Facebook หรือแตะอินเทอร์เน็ต บางคนอาจคิดว่ามันไม่จำเป็น? คุณสามารถคิดแบบนั้นได้จนกว่ามันจะย้อนมาเล่นงานคุณเองเท่านั้นและ

<!-- more -->

ผมมีประสบการณ์หลายครั้งกับเรื่องความเป็นส่วนตัวนี้ เช่น ผมเขียนบล็อกจะมีพวกชอบเฟ้นหาเอาชื่อผม เมลล์ผมไปหา Facebook แล้วส่งข้อความรบกวนต่างๆนานามา แบบช่วยหน่อยครับ ช่วยหน่อยคะ ฯลฯ , บางทีคุยกับคนที่ไม่ชอบหน้าด้วย แล้วก็เอาเรื่องใน Facebook มาประชดประชันใส่, หรือบางทีผมก็สงสัยนะว่าคุณเพื่อนที่น่ารักเอาเบอร์เรามาจากไหน?

![facebook-privacy](https://www.innnblog.com/wp-content/uploads/2014/06/facebook-privacy.jpg)


และที่หนักที่สุด คือมีตอนนึงผมแก้เว็บโรงเรียนเพื่อล้อเลียน ท่าน ผ.อ. ที่น่าเคารพรัก[?] โพสได้ไม่นานนักโพสนี้ถูกแชร์ไปอย่างกว้างขวาง และมีคนมาเตือนว่าให้รีบลบก่อนซวย O_o แน่นอน ผมทำตาม ไม่งั้นจะเกิดอะไรขึ้นอีกก็ไม่รู้

แต่ก่อนที่ผมเปิดทุกอย่างใน Facebook ตั้ง Public ทุกอย่าง เพื่อเพื่อนต้องการอะไรจะได้หาได้ง่ายๆ แต่ตอนนี้ค่อยๆปรับ Privacy บางอย่างใน Facebook ให้เห็นได้แค่เพื่อน หรือบางอันก็ปรับ Only me ไปเลยจะได้ไม่มาเกิดปัญหาภายหลัง

หากใครตามข่าว Miss Universe Thailand ปีล่าสุด ที่ต่ำแหน่งอันดับ 1 โดนแฉ ว่ามันเหมาะสมแล้วหรอ ที่จะให้คนแบบนี้มาเป็น Miss Universe และข้อมูลที่เอามาแฉทั้งหมดนั้นก็ไม่ได้อะไรเลยครับ เอามาจาก Twitter ของเขาเลยนี่ละ

![fai-quote](https://www.innnblog.com/wp-content/uploads/2014/06/fai-quote.jpg)


อ่านเพิ่มเติม: [http://pantip.com/topic/32067411](http://pantip.com/topic/32067411)

ทุกอย่างที่เข้ามาในอินเทอร์เน็ตมันจะเดินทางได้ด้วยความเร็วแสง เพียงปาดมือนิดเดียวก็แชร์ ปาดกันหลายๆคนเรื่องก็ถึงสำนักข่าว และก็ใหญ่โตขึ้นเรื่อยๆ อย่างกรณีที่ผมยังจำได้ไม่หายคือกรณีนาย[คุ๊กกี้หลงป่า](https://www.innnblog.com/cookie-coffee-cookie-company/)ที่เคยเขียนไว้เมื่อนานมาแล้ว ต้นเหตุคือการแถ และไม่ยอมรับผิด กุเรื่องเพื่อความดังของตัวเอง เรื่องมันเกิดมาหลายปีแล้ว แต่ทุกคนในเว็บ Pantip ยังจำเขาได้

บล็อกตอนนี้เลยเขียนขึ้นเพื่อเตือนตัวเอง และเตือนคุณผู้อ่านที่น่ารักทุกคนว่า


### ทุกอย่างที่โพสลงไปในอินเทอร์เน็ตมันไม่ส่วนตัวอย่างที่คุณคิดครับ




## Only The Paranoid Survive







## 
