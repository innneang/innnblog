---
author: in
date: 2014-09-26 16:01:01+00:00
draft: false
title: 5 เหตุผลทำไมคุณถึงควรเลิกใช้ Facebook
type: post
url: /2014/09/5-reasons-why-you-should-avoid-facebook/
categories:
- Innn's Diary
tags:
- facebook
- simplify
---

สักเดือนก่อนผมได้ทำการ Forward ข้อความทั้งหมด Notification และการแจ้งเตือนวันเกิดเพื่อนทั้งหมดให้ส่งเข้าไปที่เมลล์ส่วนตัว พยายามเลิกเล่นเฟสบุคเพราะเบื่อกับ Newsfeed ที่ไม่รู้จักจบ เบื่อกับคำโกหกจากสำนักข่าวทั้งหลาย เบื่อกับโฆษณาที่จ้องจะล้างสมองทั้งหลาย และที่สำคัญที่สุดรู้สึกว่าตัวเองใช้เวลากับ Facebook มากเกินไป จะดีกว่าไหมที่เราควรเอาเวลาเหล่านี้ไปทำอย่างอื่น

<!-- more -->

![Get a life back from facebook](https://www.innnblog.com/wp-content/uploads/2014/09/4461019149_448d2df8ee_o.png)



##### Get a life photo credit by: [nate bolt](https://www.flickr.com/photos/boltron/4461019149)




## **จากผลการศึกษาพบว่า**




### 1.นักเรียนที่ใช้เวลากับเฟสบุค ทำให้ผลการเรียนแย่ลง [[Dailymail]](http://www.dailymail.co.uk/news/article-1169422/Pupils-spend-time-Facebook-worse-exams-study-shows.html) 


จากการศึกษาวิจัยของต่างประเทศพบว่า 68% ของนักเรียนที่ใช้เฟสบุค มีเกรดที่แย่กว่าคนที่ไม่ได้ใช้เฟสบุคอย่างมีนัยยะสำคัญ และแน่นอนว่านักเรียนส่วนใหญ่ปฏิเสธว่าเฟสบุคส่งผลกระทบต่อผลการเรียน


<blockquote>

> 
> ## Every generation has its distractions, but I think Facebook is a unique phenomenon.
> 
> 
</blockquote>




### 2.คนไทยใช้เวลาไปกับเฟสบุคเฉลี่ย 2 ชั่วโมง 35 นาทีต่อวัน [[มติชน](http://www.matichon.co.th/news_detail.php?newsid=1409042626)]


จากการสำรวจของสถาบัน TNS เกี่ยวกับพฤติกรรมการใช้ Facebook ของคนไทยพบว่าคนไทยใช้เวลาใน Facebook มากกว่าสื่ออื่นๆ และใช้เวลาเฉลี่ยสำหรับการเล่นเฟสบุค 2 ชั่วโมง 35 นาทีต่อวัน

2 ชั่วโมง 35 นาทีต่อวันเป็นเพียงแค่ค่าเฉลี่ยสำหรับคนไทยเท่านั้น สำหรับตัวผมเองเมื่อก่อนสามารถพูดได้เลยว่า 2 ชั่วโมงนี้อาจเป็นแค่ขั้นต่อด้วยซ้ำไป... หากเราสามารถนำเวลา 2 ชั่วโมง กว่าๆนี้ไปเป็นการอ่านหนังสือ หรือทำอะไรที่สร้างสรรค์กว่านี้จะดีกว่าไหม


### 3.คน 1 ใน 3 พอใจในชีวิตตนเองน้อยลงหลังเล่นเฟสบุค [[CNET](http://www.cnet.com/news/want-to-be-happy-avoid-friends-vacation-shots-on-facebook/) บทความแปล โดย [Blognone](https://www.blognone.com/node/40237)]




<blockquote>ผลการศึกษาจากนักวิจัยประจำมหาวิทยาลัยสองแห่งจากเยอรมนี พบว่าสิ่งที่เราได้อัพโหลดขึ้นไปบนเครือข่ายสังคมออนไลน์สามารถทำให้คนอื่นอิจฉาได้จริง จากการศึกษานี้พบว่า 1 ใน 3 ของคนที่เข้าไปเล่น Facebook รู้สึกพอใจในชีวิตตัวเองน้อยลง โดยเฉพาะอย่างยิ่งคนที่ไม่โพสต์อะไรมากมายแต่อ่านอย่างเดียว - [Blognone](https://www.blognone.com/node/40237)</blockquote>


จากด้านบนนั้นหมายความว่าเฟสบุคเป็นเครื่องมือที่เอาไว้โชว์ อวด ให้คนอื่นได้อิจฉา ไม่ว่าจะเป็นการโพสรูปการไปเที่ยวของตนเอง, จำนวน Like มาก, การอวยพรวันเกิดต่างๆนานา หากรู้อย่างนี้แล้ว เล่นเฟสบุคแล้วเกิดความทุกข์ควรจะเล่นต่อดีไหมครับ?


### 4.ข่าวมั่ว 


คุณเคยอ่านข่าวหรืออ่านพวก 9fact, 9gag ทั้งหลายแล้วตกใจไหมครับ ว่าเกิดแบบนี้ขึ้นจริงๆหรอ ยกตัวอย่างที่เห็นชัดๆเลยคือมีการแชร์ว่า พบแมงมุมบินได้ =="  แล้วคนก็แห่กันไปกดไลค์ กดแชร์ว่าโลกอยู่ยากขึ้นแล้วแท้ๆ

ก็ไม่รู้ว่าเค้าเชื่อกันจริงหรือเปล่า แต่ก็เห็นได้บ่อยๆ และบางอันก็ไม่ทราบว่าข้อเท็จจริงเป็นอย่างไรเพราะหาต้นตอไม่ได้


### 5.ความเป็นส่วนตัวที่หายไป


ความเป็นส่วนตัวที่หายไปจากการเล่นเฟสบุค [ผมเคยเขียนเรื่องนี้แล้วครั้งนึง](https://www.innnblog.com/please-respect-my-privacy/) ว่าเฟสบุคได้อะไรไปจากคุณบ้าง เฟสบุครู้ได้ว่าคุณชอบกินไอติมรสอะไร ชอบดูหนังกับแฟนวันไหน ชอบโทรศัพท์ยี่ห้ออะไร แล้วขายข้อมูลแบบนี้ให้กับพวกบริษัทโฆษณา นำมาโฆษณาสินค้าต่างๆ ในเว็บอื่นๆนอกจากเฟสบุคก็ได้ เช่นข้อมูลของคุณที่ได้จากเฟสบุคอาจจะนำไปใช้กับโฆษณาในเว็บผมก็เป็นได้ครับ

ไม่เพียงแค่นั้นหากคุณตั้งค่า Privacy ผิดวิธี เช็คอินมั่วซั่ว แชร์บ้านเลขที่ ที่อยู่เบอร์โทร อาจมีแฟนคลับโรคจิตเดินตามคุณก็ได้ครับ



**วิธีการเลิกเล่นเฟสบุค (ในแบบของผม)**

1.ลบแอพ "Facebook" ในมือถือ

โชคดีเหลือเกินที่เฟสบุคมีแอพ Messenger ให้เราใช้ เพราะเพื่อนส่วนใหญ๋ของเราอาจใช้ Facebook เป็นการติดต่อสื่อสารหลัก มีไว้ก็ดีกว่าไม่มีใช่ไหมละครับ

2.หยุดเปิด Facebook ใน Safari

หากคุณเป็นแบบผมที่ไม่ใช่เฟสบุคในมือถือแล้วไปเปิดใน Browser แทนก็แนะนำให้เพื่อนเปลี่ยนรหัสเฟสบุคให้ซะเลยก็ได้

3.จัดการกับเฟสบุค ในคอมพิวเตอร์

คือผมได้เห็นบล็อกของ **[Tony Diepenbrock IV](https://medium.com/@tonydiepenbrock) **ที่แนะนำวิธีทำให้หน้า Facebook homepage เหลือแต่สิ่งที่เราใช้งานจริงๆ \\โดยผมใช้ Adblock ในการลบออก

![facebook-homepage](https://www.innnblog.com/wp-content/uploads/2014/09/facebook-homepage-1024x626.png)


4.Foward Notification ที่จำเป็นไปยังอีเมลล์

ตั้งค่าใน Facebook เพื่อส่ง Notification ที่สำคัญ จะได้ไม่พลาดบางอย่างที่จำเป็นจริงๆเช่นพวกประกาศของห้อง หรือวันเกิดเพื่อนสนิท


## ตอนนี้


ตอนนี้ผมก็อาจเรียกได้ว่าเป็นคนที่(เกือบ)เลิกเล่นเฟสบุคได้เต็มตัวแล้ว เพราะชีวิตบางส่วนยังต้องพึ่งพามันบ้างเล็กๆน้อยๆ แต่หลังจากที่ลบแอพออก เอาทุกอย่างออก เกือบเดือนที่ผ่านมาชีวิตมีเวลาไปทำอย่างอื่นเยอะขึ้นมาก ไม่ต้องมารูด NewsFeed อีกต่อไปแล้ว


# นับว่าชีวิตดี
