---
author: in
date: 2016-04-25 13:13:15+00:00
draft: false
title: 'รีวิว Grab: Grabbike มอเตอร์ไซค์ตามสั่ง'
type: post
url: /2016/04/review-grabbike/
categories:
- Innn's Review
tags:
- Grab
---

ตอนนี้เป็นช่วงปิดเทอมใหญ่ของเด็กนักเรียนอย่างผม แล้วคือได้ไปลองดาวน์โหลดแอพ Grab มา [รีแบรนใหม่มาจาก Grab Taxi] แล้วได้มีโอกาสได้ลองใช้บริการ Grab bike บ่อยๆ

Grab เป็นบริการเรียกแทกซี่ จากประเทศเพื่อนบ้านอย่างมาเลเซีย ให้บริการใน 6 ประเทศ อาทิมาเลเซีย ไทย เวียดนาม ฟิลิปปินส์ สิงคโปร์ อินโดนีเซีย ถือว่าเป็นบริการที่ใหญ่พอสมควร ณ ปัจจุบัน Grab ได้ขยายบริการไปในส่วนของการเรียกมอเตอร์ไซค์ตามสั่งด้วย ซึ่งก็คือที่ผมจะมารีวิววันนี้ครับ

<!-- more -->

[caption id="attachment_2526" align="alignnone" width="650"]![Grab Bike](https://www.innnblog.com/wp-content/uploads/2016/04/Hj1bFga-1024x576.jpg)
รูปคนขับพร้อมหมวกสีเขียวกับจักรยานยนต์สภาพดีด้านบนนี่เป็นภาพที่หาได้ยาก หรือหาไม่ได้เลยในระบบ Grab[/caption]

รีวิวที่จะเขียนต่อจากนี้เป็นประสบการณ์หลังจากที่ลองนั่ง Grabbike ไปประมาณ 5 ครั้ง


# ราคา


มาเริ่มกันที่เรื่องสำคัญที่สุดคือเรื่องราคาครับ หุหุ ก็จากที่ Grabbike การันตีว่า บริการของเขาเนี่ย "ถูกที่สุด" ก็พบว่าจริงเลยครับ ปกติผมนั่งมอเตอร์ไซค์จากคอนโดผมไปที่ตึกวรรณสรณ์ตรงสี่แยกพญาไท (ระยะทางประมาณ 1.6 กิโลเมตร) ปกติหากนั่งวินหน้าคอนโดราคาจะตกอยู่ที่ 30 บาท แต่จาก Grabbike ได้ราคาที่ 22 บาท ซึ่งก็ถูกต้องตามการันตีว่า ถูกที่สุดครับ โดยเราจะรู้ราคาตั้งแต่ก่อนเราขึ้นเลย พอเราเลือกจุดหมายเสร็จมันก็จะขึ้นบอกเลยว่ากี่บาท (การคำนวณราคาของ Grab bike ไม่ได้คิดในเรื่องเวลา) ข้อนี้ถือว่าสอบผ่านครับ

และในการจ่ายตังผมเลือกจ่ายผ่าน GrabPay (เป็นชื่อบริการของ Grab) คือจะเรียกให้ยากทำไม มันก็แค่จ่ายผ่านบัตรเครดิตนะและ ซึ่งขอบอกเลยว่าสะดวกและชอบมาก ชอบตรงเราไม่ต้องควักเหรียญจ่ายนี่และ ก่อนลงเราก็แค่บอกเขาสักนิดว่าจ่ายผ่านบัตรนะครับ แล้วก็เดินจากไปงามๆ


# ความสุภาพของคนขับ


ข้อนี้จากที่ผมนั่งมา 5 ครั้งมีครั้งนึง (ครั้งแรกเลย) แบบคนขับน่ากลัวมาก พูดจาฮ้วนๆ แบบเราจะกด 1 ดาวแล้วด่าไปก็กลัวว่าเค้าจะเห็นว่าใครด่าแล้วเรียกคราวหน้าตามมากระทืบซ้ำเลยกดให้ 5 ดาวไป แบบรู้สึกแย่มากอะ แต่กลัวนี้พูดตรงๆ ทางแอพช่วยมาชี้แจงด้วยครับว่ากดดาวแล้วคนขับเห็นไหม

แต่นอกจากครั้งนั้นแล้วคนขับก็สุภาพดี พูดครับ พูดค่ะ ประทับใจดีครับ

[caption id="attachment_2530" align="alignnone" width="650"]![Grab มีหน้าเว็บด้วย ใช้งานง่าย มีให้โหลดใบเสร็จ](https://www.innnblog.com/wp-content/uploads/2016/04/grabbikesc-1024x514.png)
Grab มีหน้าเว็บด้วย ใช้งานง่าย มีให้โหลดใบเสร็จ[/caption]


# ความสะดวกสบาย


ในด้านความสะดวกสบายนี่ก็ถือว่ายังเทียบไม่ค่อยติดกับพี่วินที่คอยประจำการรอเราเรียกอยู่ตลอดไม่ได้ เพราะกว่าจะมานี่เวลาประมาณในแอพก็ไม่ค่อยตรง GPS อัพเดทช้าจนบางทีเราคิดว่าคนขับทิ้งงานไปแล้วทำใจตุ้มๆต่อมๆ [อ่านต่อตรงปัญหาได้ เรื่องคนขับทิ้งงาน] เหมาะสำหรับคนที่บ้านอยู่ในซอยลึกๆหน่อยจะดีมาก


# จำนวนคนขับ


ผมอาศัยอยู่ในตัวเมืองคนขับค่อนข้างเยอะเมื่อเทียบกับ UberMoto ครับ อันนี้ผมลองเปิดแอพเทียบกันพบว่าต่างแบบสุดๆ แต่ยังไม่สู้พี่วินเจ้าเก่า ฮ่าๆ


# ปัญหา


มีครั้งหนึ่ง(ไม่ใช่ครั้งที่คนขับน่ากลัว)ที่ผมเรียกไปคนขับกดรับแล้วโทรมาถามว่าอยู่ไหนครับ เรานี้แบบ ห๊ะ! ก็บอกไปในแอพแล้วไงว่าที่ไหน เขาก็ตอบว่า เอ่ออ ผมไม่มีแผนที่อะครับ เราก็บอกไป เสร็จแล้วเรากดวางสาย ในใจคิดว่ากำลังขับมา ดูในแผนที่นี่แบบขับไปไหนของมันวะ **โทรไปไม่รับ เหมือนตั้งใจ โทรไปสองหนไม่รับโทรศัพท์ **เสร็จแล้วรอตั้งนานไม่โทรกลับ แล้วกดยกเลิก คือคุณครับ เราเรียกมอเตอร์ไซค์เพราะเรารีบนะครับ ทำกันแบบนี้ถ้าไปเรียนไม่ทันจะทำไง แบบเสียความรู้สึกมากอะ โทรไปด่า Callcenter เรียบร้อยแต่ไม่รู้ว่าจะมีความคืบหน้าอะไรหรือเปล่า Callcenter ก็รอนานมาก ควรเพิ่มคนได้แล้ว

ก่อนหน้านี้ระบบ SMS ของ Grab มีปัญหา แบบอยากใช้แล้วไม่ยอมส่ง SMS มาซะที เป็นกันหลายคน เป็นจนผมลบแอพไปสองสามครั้ง ไม่รู้ว่าตอนนี้แก้ไขหรือยัง


# โปรโมชั่น


นอกจากเรื่องถูกกว่าเพื่อนแล้ว ตอนนี้ Grab bike ใครจ่ายผ่านบัตรเครดิต เดบิต วันที่ 25 เมษา - 1 พฤษ 59 นั่ง Grab bike ฟรี เที่ยวละ 100 บาท ไม่จำกัด เรียกได้ว่าบริการนี้เรียกแขกสุดๆ และเหมือน Grab จะมีโปรโมชั่นมาบ่อยๆด้วย

ส่วนใครยังไม่เคยสมัคร Grab แล้วบังเอิญมาเห็นบล็อคนี้เข้า สมัครผ่านลิงค์เชิญชวนของผมจะได้ส่วนลดคนละ 50 บาท [ลิงค์นี้](https://invite.grab.co/8E5910)


# สรุป


ด้วยราคาและโปรโมชั่นเรียกลูกค้า ตอนนี้ถ้าไปไหนด้วยมอเตอร์ไซค์ก็อยากเรียก Grab bike แทนพี่วินนะ แต่ช่วยจัดการกับคนขับไร้มารยาทและทิ้งงานด้วย Callcenter ก็ต่อติดยาก ต่อ Support อีเมลล์ไปด่าก็ดูไม่มีท่าทีจะตอบกลับ คือตอนนี้ถ้าเรียกมอเตอร์ไซค์นี่ Grab bike แต่ถ้าเรียก Taxi ยังขอรับเป็น [Uberx & Uber Black](https://www.innnblog.com/2014/05/uber-luxury-taxi-with-private-driver/) เหมือนเดิม คนขับ Taxi ไทยยังมีสันดานแย่อยู่มาก(ดีๆก็มีเยอะ) นั่งแล้วอารมณ์เสีย
