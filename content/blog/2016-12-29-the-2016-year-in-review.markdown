---
author: in
date: 2016-12-29 16:30:26+00:00
draft: false
title: The 2016 Year in Review
type: post
url: /2016/12/the-2016-year-in-review/
categories:
- Innn's Diary
tags:
- Year in Review
---

# ![](https://www.innnblog.com/wp-content/uploads/2014/03/1000_Cranes_for_Japan_Sans_Text-1-1024x640.jpg)





# 2016 IS A BIG YEAR


ปี 2016 มีอะไรผ่านเข้ามาในชีวิตมากมายเหลือเกิน ทุกอย่างมันผ่านไปเร็วมาก รู้สึกเหมือนเพิ่งจะคุยกับเพื่อนเลยว่าปีใหม่ปีนี้ไปไหนดี ตัดภาพมาก็เลยไปปีนึงแล้ว ปีนี้เริ่มปีด้วยการลืมเขียน Birthday Resolution ก่อนเลย เพิ่งจะรู้ตัวตอนมาหาอ่านเมื่อกี้นี้เอง จะเขียนสรุปเรื่องตัวเองเป็นหัวข้อ<!-- more -->

ย้อนไปอ่านของปี [2015](https://www.innnblog.com/2015/12/the-2015-year-in-review/) [2014](https://www.innnblog.com/2014/12/the-2014-year-in-review/) ได้


## เรื่องเรียน


เราว่าเราอาจจะชิว หรือไม่ตั้งใจมากพอ ม.5 เทอม 1 เลยได้เกรดไม่ดี เป็นครั้งแรกในชีวิตที่ได้เกรดต่ำกว่า 3 เลยละมั้ง มาทีได้เลขยาก 2 ก็ช็อคตัวเองเล็กน้อย แต่พอคิดไปคิดมาก็แบบ เห้ย เราก็ไม่ได้ตั้งใจอ่านเองนี่หว่า การอ่านหนังสือเทอมนี้จำได้ว่าก่อนสอบเลขยาก 3 วัน ไปนั่งร้าน Holly ถึงห้าทุ่มบ้าง เที่ยงคืนบ้าง แล้วนั่งทำโจทย์ไปเรื่อยๆ พูดอีกทีว่า 3 วัน คือตอนเทอม 1 เป็นอะไรที่เรียนไม่ทันมากๆ ไม่รู้ว่าเอาเวลาไปเผากับอะไรหมด ยกให้เป็นหนึ่งในความผิดพลาดใหญ่หลวงในชีวิตเลย

ข้อคิดจากความผิดพลาดข้างบนทำให้ตอน ม.5 เทอม 2 ที่เพิ่งจะสอบผ่านมาตั้งตัว และวางแผนอะไรเป็นระบบมากขึ้น เริ่มจากการงดกินกาแฟ กินกาแฟตื่นก็จริง แต่ใจสั่น อ่านไม่รู้เรื่อง ลองมาหลายครั้งแล้ว กินตอนท้องว่างแล้วปวดท้องอีก  รวมถึงการนอน คือไม่ต้องไปฝืนตัวเองตื่นขึ้นมาอ่านหนังสือ เพราะตื่นมาก็หลับอยู่ดี นอนให้พอ นอนให้ครบดีกว่า ประหยัดเวลามากกว่า

ซื้อ [IELTS SUPERPACK](https://thailand.kinokuniya.com/bw/9781438069470) มา คิดว่าปีหน้า (2017) จะลองสอบ IELTS แทน CUTEP ราคาต่างกันประมาณครึ่งๆ แต่ IELTS ใช้ได้ Worldwide กว่า แล้วมีคนบอกว่าง่ายกว่าด้วยเลยลองซื้อมา


## ความอ้วน


มีแต่คนบอกว่าผอมมาก ควรจะไปเข้าฟิตเนส โอ้ ฟังแล้วหดหู่ใจตัวเองมาก คือรู้สึกว่าตัวเองเป็นคนที่กินเยอะมากเลย แบบไปไหนกับใครก็จะบอกว่าเรากินเยอะนะ แต่ตอนอยู่คนเดียวบ่อยมากที่แบบ ลืมกินข้าวเท่ียง ลืมกินข้าวเย็น ลืมหนึ่ง ขี้เกียจหาสอง


## Productivity,Habit and Simplification


การใช้ Reminder และแอพช่วยอ่านหนังสือทั้งหลาย (แบบ Forest) ไม่ได้ผล จดสิ่งที่จะทำลง Calendar เป็นอะไรที่ Fix และปฏิบัติตามได้ผลมากสุด

ปีนี้เป็นปีแรกที่เราเริ่มเลิกเล่น Facebook อย่างจริงจัง ด้วยการเปลี่ยนรหัสเป็นอะไรยากๆ ส่งให้เพื่อนเก็บไว้เผื่อฉุกเฉิน แต่เราก็เปลี่ยนไปเล่น Twitter แทน :( คือลองมาแล้วแบบ คือตอนที่มันว่างหรือพักจากอ่านหนังสือ เรียนพิเศษมันก็ต้องหาอะไรทำปะ เลิกให้หมดไม่เวิร์คหรอกบอกเลย

เขียนบล็อกน้อยมาก เอาเวลาไปทำโปรเจ็คอันนึงกับ @nutn0n (เสร็จเมื่อไรเดียวมาเขียนอวด) กับการเรียนพิเศษ เทอมสองเป็นเทอมที่เรียนเยอะมากเทอมนึง

Subscribe [Spotify](https://www.innnblog.com/2016/03/spotify-premium-at-philippines/) กับ iCloud Photo Library ยอมเสียเงินเพื่อลดขั้นตอนในการดาวน์โหลดเพลง ลดขั้นตอนในการก็อปรูปลงมือถือ ลงคอม; เราเคยเขียนเรื่องการ [Simplify my life: ปิดเทอมน่าเบื่อ ชีวิตยุ่งเหยิง](https://www.innnblog.com/2014/03/simplify-my-life/) ไว้นานแล้ว ทุกวันนี้ก็ยังพยายามนำมาใช้


## Movies Movies Movies


เป็นปีที่ดูหนังเยอะมาก หมดตังไปกับตั๋วหนังเยอะมาก เยอะในความหมายของเด็กมัธยมปลายคนนึง ดูไปหลายเรื่องมากๆ แต่ไม่ได้เขียนลงบล็อคเหมือนแต่ก่อนแล้ว รู้สึกว่าเราดูเยอะไปจนมันเป็นเรื่องปกติ ตั้งใจดูหนังแบบเย็นวัน พฤ หลังเลิกเรียนทุ่มนึงต้องเดินไปซื้อตัวหนังเข้าใหม่ ดูเลิกห้าทุ่มก็ยอม เป็นความสุขในชีวิตช่วงนั้นเลย หนังนี่มีหลายประเภท หลายแนว แต่ถ้าจะให้เลือกเรื่องที่ชอบที่สุดปีนี้ก็คงเป็น Train to busan


## et cetera


การไปถ่ายรูปให้งานโฮมห้องศิลป์ญี่ปุ่นทำให้เราอยากเลิกถ่ายรูปไปเลย เป็นผลงานที่ตัวเองไม่ชอบจริงๆ

ปีนี้ อยู่ๆเพื่อนคนนึง @keenthekeen ก็ชวนเราไป ม.ลาดกระบัง เราก็แบบ เห้ย ไปขำๆ ได้หยุดเรียน มีรถตู้โรงเรียนฟรี นับว่าเป็นรางวัลชนะเลิศที่ใช้ความพยายามน้อยสุด


<blockquote>

> 
> [@iamtenggg](https://twitter.com/iamtenggg) ไปมาแล้ว อวดและๆๆ [pic.twitter.com/ifJkCV1fme](https://t.co/ifJkCV1fme)
> 
> 
— #อินเมื่อไรอ้วน (@innneang) [August 31, 2016](https://twitter.com/innneang/status/771027274703343616)</blockquote>







ก็คงมีเท่านี้สำหรับ The 2016 Year in Review

สวัสดีปีใหม่ล่วงหน้า 2017 ครับ
