---
author: in
date: 2017-09-13 18:24:19+00:00
draft: false
title: แข่งขัน e-ICON World Contest 2017 และสิ่งที่อยากบอกรุ่นน้อง
type: post
url: /2017/09/e-icon-world-contest-2017/
categories:
- Innn's Diary
- Programmer Zone
tags:
- e-ICON
---

กำลังรอเครื่องขึ้นอยู่ที่สนามบิน Gimhae อีกสองชั่วโมง จะเขียนประสบการณ์การมาแข่ง E-ICON 2017 คร่าวๆ เพื่อให้เด็กไทยรุ่นต่อไปรู้ว่าต้องเตรียมการแข่งขันยังไง เนื้อหาแอพพลิเคชั่นต้องเป็นประมาณไหน ไปเอาที่ 1 มาให้ได้นะ
<!-- more --> ![](https://www.innnblog.com/wp-content/uploads/2017/09/Screen-Shot-2017-09-14-at-01.07.40-1024x342.png)


เรื่องเริ่มมาจากราวๆเดือนมีนาคม เพื่อนผมส่งข้อความมาบอกว่า สถานทูตเกาหลี ส่งคำเชิญมาที่โรงเรียนว่ามีงานแข่ง E-ICON เป็นงานประกวดเขียนแอพที่เกาหลีใต้ ความรู้สึกแรกคือ อห มันใกล้จะเอนท์แล้วนะ เราจะเอาชีวิตตัวเองมาเสี่ยงกับงานแข่งแบบนี้ดีป่าว ความรู้สึกต่อมาคือ เอ๊ะ เกาหลีใต้มีขายรองเท้า NMD นี่หว่า

[คือก่อนหน้านั้นเราสั่งรองเท้า NMD มาจาก Official เว็บในไทย แล้วใส่ไม่พอดีต้องขายไป เลยรู้สึกแค้นใจเล็กๆ ตอนนั้นอยากได้มาก ฮ่าๆ]

ในตอนแรกไม่มีความรู้เกี่ยวกับการเขียน Android เลย เพราะใช้ iOS มาโดยตลอด แต่มีเพื่อนที่โปรแอนดรอยมาก แบบเคยเขียน Java native app กับเคยทำ PWA มาก่อน ต้องขอขอบคุณเพื่อนคีน ([@keenthekeen](http://twitter.com/keenthekeen)) ที่ช่วยกันพากันจนตลอดรอดฝั่ง

ก็บอกไว้ตั้งแต่ต้นบล็อคเลยว่ารางวัลที่ได้ไม่ค่อยพอใจนัก แต่โดยรวมพอใจมากๆ เพราะได้ซื้อ NMD ฮ่าๆ


**สำหรับรุ่นน้องรุ่นต่อไป:** สามารถลองดาวน์โหลดแอพของเพื่อนและผมช่วยกันเขียนมาลองเล่นได้ที่ Play Store: [Download](https://play.google.com/store/apps/details?id=net.keendev.recall&ah=W5mrLiTEtJsCx7DuOgvM2NPoMgs)

**เครื่องมือที่ใช้เขียน:**



 	  1. Ionic Framework: พวกเราเลือกใช้ Ionic Framework ที่ทำให้เราสามารถเขียนโค้ดครั้งเดียว และสามารถแปลงไปใช้ได้กับ iOS และ Android การออกแบบหน้าตาแอพลิเคชั่นทำได้ง่าย เพราะใช้ความรู้เช่นเดียวเหมือนตอนเราแต่ง CSS
 	  2. HTML5 Canvas ส่วนนี้เป็นส่วนที่ผมทำน้อยสุด ยกให้เพื่อนทำเลย เพื่อนเก่ง ในแอพเราใช้ Canvas เพื่อวาดจุดต่างๆ ทับลงไปบนรูปภาพ สามารถสร้างจุดใหม่ ลบจุดได้ง่าย
 	  3. เครื่องมืออื่นๆ: ใช้ Github สำหรับการควบคุมซอร์สโค้ด, ใช้ phpStorm เป็น ide เพื่อช่วยในการเขียน, GitKraken เป็น Git

![](https://www.innnblog.com/wp-content/uploads/2017/09/IMG_2525-e1505325266879-1024x655.jpg)


ก่อนหน้านี้ในชีวิตเราใช้ Sublime (ซึ่งเป็น text editor) เพื่อเขียนโค้ดเกือบทุกอย่างในชีวิต และเพื่อนก็จะด่าว่ามึงใช้ ide เหอะ โค้ดมึงเละชิบหาย บอกอยู่หลายครั้งเราก็แบบ ไรวะ ide ดีขนาดนั้นเลยหรอ ไม่เชื่อหรอก จนไปถึงครั้งนึงที่เราทำโค้ดใน git เละ เพราะ Sublime มันจัดการ Version ในตัวมันลำบาก ก็เลยยอมลง phpStorm ด้วยไลเซนส์นักเรียนที่ได้จาก Github

ปีที่เราไปเป็นปีที่ 2 ที่ประเทศไทยเข้าร่วม ก่อนหน้านี้เป็นโรงเรียนมหิดลวิทยานุสรณ์กับอีกโรงเรียนหนึ่งในจังหวัดเชียงใหม่ ส่วนปีนี้ (2017) เป็นโรงเรียนมหิดลวิทยานุสรณ์ และโรงเรียนเตรียมอุดมศึกษา และเราหาข้อมูลเกี่ยวกับการแข่งนี้ยากมาก ไม่รู้ว่าต้องเตรียมไรไป โรงเรียนเราก็ไปปีแรก ไม่มีรุ่นพี่หรือใครให้ถาม

**สิ่งที่อยากบอกรุ่นน้องคนไทยที่แข่ง e-ICON ในปีต่อไป**



 	  1. ทำแอพอะไร เน้นดราม่า เน้นสตอรี่เยอะๆ อะไรที่ดูเวอร์ๆ กินใจอันนี้กรรมการจะให้คะแนนเยอะ ... แต่ก็อย่ามีแต่สตอรี่จนแอพทำไรไม่ได้
 	  2. ความเห็นส่วนตัวคือลงคะแนนไม่ค่อยตาม Criteria ที่ให้ดู (แต่เราก็พูดไรไม่ค่อยได้เพราะกรรมการไม่บอกคะแนนไรเลย)
 	  3. ตัวแอพข้างในทำอะไรได้น้อยอาจจะได้รางวัลได้ เพียงแค่เน้นสตอรี่ หาอะไรแปลกใหม่มากๆ ย้ำว่า มากๆ
 	  4. ที่แอพทีมผมได้คะแนนไม่ดีเพราะโดนติเรื่อง "นี่มันยุคไหนแล้ว เขาไม่เรียนเน้นการท่องจำกัน เธอต้องเน้น Creativity สิ" - กรรมการไม่ได้กล่าว นี่แปลมา

![](https://www.innnblog.com/wp-content/uploads/2017/09/20953262_1877389005913396_1763507085659562826_n.jpg)
ถ่ายกับทีมเกาหลี ที่ทำงานร่วมด้วย (หรอ)

ก็จบงานด้วยการได้ Best Innovation Award ผิดหวังเล็กๆ แต่ก็คุ้มค่าประสบการณ์และได้รองเท้าใหม่เป็นอันพอใจมากๆ



อันนี้เป็น Promotion Video ที่ทำเพื่อโปรโมตให้รุ่นต่อไปดู มีเราอยู่นาทีที่ 2.13 ด้วย ดูมีความรู้ไหม
