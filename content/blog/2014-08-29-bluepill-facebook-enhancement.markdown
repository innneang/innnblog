---
author: in
date: 2014-08-29 07:28:41+00:00
draft: false
title: อยากอ่านแต่ไม่ขึ้น Seen เพิ่มความสามารถ Facebook ด้วย Bluepill
type: post
url: /2014/08/bluepill-facebook-enhancement/
categories:
- Innn's Review
- Programmer Zone
tags:
- bluepill
- enhacement
- facebook
- privacy
---

![bluepill](https://www.innnblog.com/wp-content/uploads/2014/08/bluepill.jpg)



## **แฟนเก่ามาง้อ อยากอ่านแต่ไม่อยากให้ขึ้น Seen**




## **เพื่อนสั่งงานกลุ่ม อยากอ่านแต่ไม่อยากให้ขึ้น Seen เหมือนกัน**




## **ปัญหาเหล่านี้จะหมดไปหากใช้ Bluepill**


**Bluepill คืออะไร** อธิบายง่ายๆ Bluepill เป็นแอพใน Cydia ที่สามารถทำให้เราอ่านข้อความในแอพ Messenger โดยคนอื่นไม่รู้ว่าเราอ่าน [ขึ้น Read] และสามารถทำให้เรา Stealth เต็มรูปแบบคือใช้แอพ Messenger ได้ตามปกติแต่คนอื่นจะไม่เห็นว่าเราออนไลน์ ส่งข้อความมาอ่านก็ไม่ขึ้น Read ซึ่งมีประโยชน์มากๆเลยทีเดียว <!-- more --> ที่กล่าวมาข้างบนนี้เป็นเพียงแค่ความสามารถหลักๆเท่านั้นนะครับ ที่จริง Bluepill เพิ่มความสามารถให้แอพ Facebook ได้อีกเยอะเลย เช่นการแนบรูปไม่จำกัด, ไม่ต้องเปลี่ยนไปใช้แอพ Messenger, ปิด Typing Indicatior, ปิด VOIP chat เพื่อประหยัดแบต ซึ่งทั้งหมดนี้ไม่สามารถทำได้จากตัวแอพ Facebook เอง เรียกได้ว่าเป็น All in one tool ก็ได้ครับ


### 


![BluePill-2](https://www.innnblog.com/wp-content/uploads/2014/08/BluePill-2-1.jpg)



### **แล้วมันดียังไงละ**


คุณเคยลำบากใจไหมครับ เพื่อนส่งข้อความมาขอความช่วยเหลือทาง Facebook แต่คุณไม่อยากตอบ แต่กลับอ่านข้อความเขาไปแล้ว กลัวเสียเพื่อนกันเปล่าๆ หรือหากคุณเป็นคนที่ค่อนข้างใส่ใจในความเป็นส่วนตัว ไม่อยากให้คนอื่นรู้ว่าอ่านหรือยังพิมพ์อยู่หรือเปล่า Bluepill จะมาช่วยแก้ปัญหานั้นเองครับ


### วิธีใช้


ติดตั้ง Bluepill ผ่าน Cydia Bigboss source โดยการค้นหาคำว่า Bluepill หรือกดลิงค์นี้ก็ได้ครับ [Bluepill](http://moreinfo.thebigboss.org/moreinfo/depiction.php?file=bluepillDp) ราคา 1.99 เหรียญ หรือถ้าหากใครไม่อยากเสียตังก็หาทางกันเอาเอง [หรือถามผมก็ได้นะ :P] พอติดตั้งเสร็จแล้วเปิด Setting แล้วกดที่ Bluepill ตั้งค่าตามต้องการก็พร้อมใช้งานแล้วครับ :3 สามารถเลือกเอาได้ว่าอยากได้แบบไหน เช่น ปิด Typing indicator ปิดไม่ให้รู้ว่าอ่านแล้ว หรือปิดทุกอย่างเลย [Stealth mode]


### สรุป


โดยรวมแล้ว Tweak Cydia ตัวนี้ถือว่ามีประโยชน์มากเลยสำหรับคอ Facebook รับ Like ไปจากผมเต็มๆ แต่หากคุณเป็นคนที่ไม่ได้เครียดเรื่องความเป็นส่วนตัวคุณอาจจะมองข้าม Tweak ตัวนี้ไปก็ได้ครับ เพราะนอกจากเรื่อง Read indicator, typing indicator ก็ไม่มีอะไรน่าสนใจแล้วละครับ
