---
author: in
date: 2016-05-06 13:19:30+00:00
draft: false
title: ริวิวโรงหนังสกาล่า [2016]
type: post
url: /2016/05/review-scala-theatre/
categories:
- Innn's Diary
- Innn's Review
tags:
- theatre
---

ขึ้นหัวแบบนี้บอกก่อนนะครับว่าไม่ใช่รีวิวหนังเรื่องสกาล่า แต่เป็นการรีวิวโรงหนังสกาล่า เนื่องในวันอาทิตย์ที่ผ่านมา ผมมีโอกาสได้ไปดูภาพยนตร์เรื่อง Captain America: Civil War ณ โรงหนังสกาล่าครั้งแรกในชีวิต หลังจากที่ผมได้เห็นข่าวว่าโรงหนังสกาล่าซึ่งอยู่คู่กับชีวิตคนไทยมาอย่างยาวนานกำลังจะหมดสัญญาในอีกไม่กี่ปีก็รีบบึ่งไปทันที


<!-- more -->

[caption id="attachment_2564" align="alignnone" width="850"]![Scala theatre ](https://www.innnblog.com/wp-content/uploads/2016/05/Scala_showing_Thai_film_the_love_of_siam.jpg)
Pantip user:Kampongpiratevee - pantip.com[/caption]

ก่อนหน้านี้เพื่อนผมมักพูดว่าลิโด้เลวร้ายแบบนู้นแบบนี้ มีคนยืนสูบบุหรี่น่ากลัว เหม็นกลิ่นบุหรี่อีก ทำให้เกิดความคิดฝังหัวว่ามันคงแย่มากๆมา (ซึ่งสกาล่าก็เป็นหนึ่งในโรงภาพยนตร์เครือ APEX เช่นกัน) แต่จากการไปดูหนังครั้งนี้ทำให้ความคิดเปลี่ยนไป

ก่อนไปก็ทำการหารอบหนังออนไลน์ จนไปเจอกับเพจ [รอบหนัง สกาล่า ลิโด](https://www.facebook.com/Scala.Lido.movieupdate/) ในเฟสบุคพอได้รอบแล้วก็ตรงไปซื้อตั๋วเลย ตั๋วมีหลายราคา ราคาต่ำสุด 120 บาท และเพิ่มขึ้นขึ้นอยู่กับที่นั่ง [ถูกกว่าโรงหนัง Major + Student Card อีก] เราเลือกถูกสุดเพราะเดียวไม่มีตังกลับบ้าน ฮ่าๆ ในการซื้อตั๋วก็ไม่มีคอมพิวเตอร์ มีแปลนกระดาษที่นั่ง และให้เราเลือกว่าจะนั่งตรงไหน พอเลือกได้แล้วพนักงานก็จะกาทิ้ง แล้วฉีกตั๋วมาเขียนเลขที่นั่งให้เราครับ คลาสสิกสุดด


###### เนื่องจากมีป้ายห้ามถ่ายรูป จึงขอนำรูปภาพจากอินเตอร์เน็ตและเว็บสกาล่ามาเล่าเรื่องประกอบแทน


[caption id="attachment_2570" align="alignnone" width="650"]![แค่เป็นตั๋วก็สวยงามแล้ว](https://www.innnblog.com/wp-content/uploads/2016/05/scala-movie-ticket-1024x593.jpg)
แค่เป็นตั๋วก็สวยงามแล้ว[/caption]

[caption id="attachment_2566" align="alignnone" width="900"]![scala-theatre-04-enlarge](https://www.innnblog.com/wp-content/uploads/2016/05/scala-theatre-04-enlarge.jpg)
ด้านในตกแต่งได้สมคำล่ำลือ ด้วยศิลปะการตกแต่งแบบอาร์ต เดโค[/caption]

หลังจากการซื้อตั๋วและนั่งรอหนังฉาย ก่อนหนังฉายก็จะมีคนไประดมซื้อปอปคอร์นและขนมหน้าโรง ซึ่งก็ขอบอกเลยว่าราคามิตรภาพมาก ปอปคอร์นขนาดปกติ ขายอยู่ที่ราคา 40 บาท (แถมมีขนาดเดียวด้วยไม่ต้องเลือกมาก) ในขณะที่ราคาทะลุร้อย ณ โรงภาพยนตร์ Major และ SF ส่วนชาเขียวโออิชิขายอยู่ที่ราคา 25 บาท ซึ่งก็ถือได้ว่าราคาไม่แพงจริงๆ

หลังจากรอคนออกมาหมดโรงก็ถึงตาเราเดินเข้าไป เมื่อเข้าไปครั้งแรกอุทานในใจเลยว่า โรงแม่งใหญ่จริงๆพระเจ้าจอร์ช จะมีพนังงานเสื้อเหลืองอันเป็นเอกลักษณ์ของที่นี้คอยเปิดไฟฉายส่องเลขที่นั่งให้เราอย่างไม่เหน็ดเหนื่อย และที่ผมชอบมากที่สุดคือคนส่วนใหญ่ที่มาดูโรงสกาล่า, ลิโด่นั้นจะมารยาทงามมาก ไม่มีแสง ไม่มือถือ ไม่ได้ยินอะไรเลยตอนหนังฉาย เป็นที่เล่าขานกันว่าโรงหนังเครือนี้เป็นโรงหนังคัดคนดูเลยก็ว่าได้

มีข้อติ นิดนึงคือเบาะนั่งที่สกาล่าไม่ค่อยสบาย แข็งๆแคบๆเล็กๆ พนักพิงชอบตีขึ้นมาน่ารำคาญบางที ต้องหาจุดที่สบายที่สุดแล้วนั่งไปยาวๆ ฮ่าๆ

![scala-theatre-06-enlarge](https://www.innnblog.com/wp-content/uploads/2016/05/scala-theatre-06-enlarge.jpg)


ก็สำหรับวัยรุ่นคนไหนที่ยังไม่เคยไปดูโรงหนังสกาล่าก็อยากขอแนะนำว่ามันดีและไม่เลวร้ายอะไร แบบตอนที่ผมบอกเพื่อนว่าไปดูสกาล่ามา ก็มีแต่คนถามกลับว่า "ไปดูสกาล่าจริงหรอ" คือมันไม่ได้แย่แบบนั้นนะ โรงหนังนี้เขาเพิ่งเปลี่ยนเป็นระบบเสียง Digital คมชัดด้วย ลองไปดูสักครั้งในชีวิตก่อนที่โรงหนังสกาล่าจะหมดสัญญาเช่าในปี 2560 ครับ
