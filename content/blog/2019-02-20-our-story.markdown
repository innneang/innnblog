---
author: in
title: "เรื่องของเรา"
date: 2019-02-20T20:27:00+07:00
draft: true
categories:
- Innn's Diary
tags:
typora-root-url: ../../static

---

ตอนนี้ผมเรียนอยู่ชั้นปี 1 คณะแพทยศาสตร์จุฬา เรื่องมันย้อนกลับไปเมื่อราว 8 เดือนก่อน เป็นช่วงเวลาที่ผมและเพื่อนๆยังไม่ถูกเรียกว่า Freshy ด้วยซ้ำ เป็นบทสนทนาสั้นๆกับผมและเพื่อนสนิทว่าอยากทำอะไร เพื่อนสนิทผมคนนั้นก็เสนอลีลาศขึ้นมา![our-story-1](/img/our-story-1.jpg)

ตั้งแต่จบ ม.6 แล้ว ก็ไม่คิดว่าตัวเองจะกลับมาทำอะไรแบบนี้อีก คิดว่าตัวเองก็ไม่ได้ทำได้ดี แต่ก็ไม่ได้ทำได้เลวร้ายเหมือนตอนม.ปลายอะไร แค่เรียนรู้ช้าหน่อยๆ บอกกับตัวเองว่าไม่น่าจะได้ไปหรอก ลีลาศอะไร ไม่เคยมีกิจกรรมนี้ในสายตา

พอถึง 2nd มีท เป็นวันที่ผมไปเที่ยววัดโพธิ์ วัดอรุณกับเพื่อนเก่าสมัยมัธยมต้น ขากลับเหลือเวลาก็เลยให้เพื่อนแวะรถส่งแถวสามย่าน แล้วนั่งมอไซไปหอพักแพทย์ ยืนรออยู่หน้าตึกไผ่สิงโตอยู่จนเกือบถอดใจ ก็มีพี่คนนึงเดินมาเปิดประตูให้ และบอกว่าชื่อโม ผมทำหน้าสงสัย(ทั้งๆที่ไม่ได้สงสัยอะไรเลย) แล้วถามกลับประมาณว่า ชื่อเหมือนน้องลีลาศที่มาเลย

<video src="/img/final.MOV"></video>

เวลาผ่านไปหลังจบการแข่ง ผมถือคติในใจว่า "อย่าทำให้ความรักเป็นเรื่องยาก ชอบก็บอกไปเลย" จึงหาโอกาสเจอเธอ อยู่กับเธอบ่อยๆ ถือว่าเป็นครั้งแรกในชีวิตที่ได้รู้จักกับคำว่ารักใครสักคนจริงๆ ได้ใช้เวลาร่วมกัน ได้มีความสุขด้วยกัน ได้อยู่ข้างๆตอนเธอทุกข์ และมีคนอยู่ข้างๆตอนผมทุกข์เช่นกัน

เราอ่านหนังสือด้วยกันที่ห้องสมุด แค่นั่งใกล้ๆกันผมก็ใจสั่นมือสั่น อ่านหนังสือไม่ได้แล้ว ไม่ต้องพูดถึงมองหน้าหรือสบตา เข้าใจคนที่จีบกันใหม่ๆก็วันนั้น คำว่าอยู่ด้วยแล้วมีความสุขมันเป็นแบบนี้

เราไปเที่ยวด้วยกันหลายที่ เรากินข้าวด้วยกันหลายร้าน เธอเป็นคนกินเก่งมากๆ เป็นคนที่อยู่ด้วยแล้วทำให้ตอนกินเราไม่ต้องรู้สึกเกรงใจ

![IMG_1755](/img/IMG_1755.jpg)

เย็นวันหนึ่งหลังจากที่เราสองคนอ่านหนังสือกัน เราสองคนออกไปเดินที่สวนชั้น 14 อาคารภูมิสิริ มองออกไปหาวิวด้านนอกโดยไม่พูดไรกัน หัวใจตอนนั้นเต้นเร็วจนตื่นเต้นไปทั้งตัว ผมหันไปแล้วพูดไปว่า

ชอบพี่นะ 

เหมือนได้พูดในสิ่งที่อยากพูดที่สุดออกไป

เราชอบและไม่ชอบอะไรเหมือนๆกัน เช่นชอบใช้ช้อนซ้อมกินไก่ทอด และไม่ชอบล้างจานเหมือนๆกัน (รวมถึงเธอไม่ชอบสระผมด้วย)

เวลาผ่านมาแบบ Fast Forward ก็เหมือนทุกๆคู่ ที่ใช่ว่าจะมีแต่ฮันนีมูนเฟส มันก็มีช่วงที่ทะเลาะกัน ไม่เข้าใจกันบ้าง ทะเลาะกันทำให้เราทั้งคู่เหนื่อย แต่ก็ผ่านกันมาได้ ผมยอมเธอ เธอยอมผม คงไม่มีใครเกิดมาเพอเฟกต์สามารถอ่านใจอีกคนนึงได้ และคงไม่มีใครที่ทนยอมแต่อีกฝั่งนึงฝ่ายเดียวตลอดๆ

