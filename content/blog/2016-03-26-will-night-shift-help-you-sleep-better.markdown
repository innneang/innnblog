---
author: in
date: 2016-03-26 16:17:01+00:00
draft: false
title: Night Shift / ฟิล์มตัดแสงฟ้า ช่วยให้หลับดีขึ้นจริงหรือ?
type: post
url: /2016/03/will-night-shift-help-you-sleep-better/
categories:
- Programmer Zone
tags:
- apple
- Night Shift
---

# Night Shift คืออะไร


หลังจากที่ Apple ได้เปิดตัว iOS 9.3 และมีฟีเจอร์ Night Shift ซึ่งเคลมว่าสามารถช่วยให้เรานอนหลับได้ดียิ่งขึ้น โดยหลักการของมันคือ เมื่อสมองตอบสนองต่อฮอร์โมน Melatonin ที่สร้างจากต่อมไพเนียลแล้วจะทำให้เรารู้สึกง่วง โดยปกติเราควรนอนในที่มืด ไม่มีแสงสว่าง ทำให้เมื่อเราเจอแสงแปลกๆก็จะทำให้นาฬิการ่างกายของเราพังลง โดยแสงแปลกๆที่ว่านี่ก็รวมไปถึงแสงจากคอมพิวเตอร์อะไรของเราด้วย โดยแม้ว่าเราจะรู้ว่ามันเป็นแสงจากโทรศัพท์แต่ร่างกายจะเปรียบเสมือนว่ามันเป็นแสงจากดวงอาทิตย์กันเลยทีเดียว![Apple Night Shift](https://www.innnblog.com/wp-content/uploads/2016/03/blr_hero_large-1024x460.jpg)


<!-- more -->

มีงานวิจัยจำนวนมากที่บอกว่าแสงฟ้า ที่ถูกปล่อยออกมาจากโทรศัพท์พวกนี้เป็นตัวการสำคัญเพราะการที่มันเป็นแสงคลื่นสั้นจะบอกให้สมองตื่นตัว ไม่ได้บอกให้หลับ ดังเช่นมีงานวิจัยอันนึงของสวีเดนบอกว่า  [ในการทำให้คนรู้สึกตื่นตัวเนี่ยบางทีแสงสีฟ้าอาจทำหน้าที่นี้ได้ดีกว่ากาแฟเสียอีก](http://lifehacker.com/blue-light-may-be-better-than-coffee-for-boosting-brain-1472598981)

ที่กล่าวมาข้างต้นก็คือสิ่งที่ทำให้เกิดฟีเจอร์ที่ชื่อว่า Night Shift บน iOS ขึ้นมา โดยมันจะดูว่าใกล้ถึงเวลานอนของคุณหรือยัง  ถ้าใกล้แล้วก็จะค่อยๆลดแสงสว่าง เปลี่ยน temperature ของหน้าจอให้ดูอุ่นขึ้น ซึ่งแน่นอนว่าเป็นสถานการที่สบายต่อตาเราที่สุด ในทางทฤษฏีแล้วคุณสามารถที่จะมองโทรศัพท์ได้มากเท่าที่ต้องการเพราะว่าได้รับแสงน้อยลง และแสงฟ้าเจ้าปัญหาก็หายไปแล้ว

มีงานวิจัยหลากหลายที่สนับสนุนหลักการข้างต้น เช่นมีงานวิจัยนึงพบว่าเด็กวัยรุ่นผู้ชายสามารถนอนหลับได้ดีขึ้น [โดนใส่แว่นตัดแสงสีฟ้าก่อนนอน](http://www.jahonline.org/article/S1054-139X%2814%2900324-3/fulltext) และ[อีกงานวิจัยก็พบผลคล้ายๆกันในผู้ใหญ่](http://www.ncbi.nlm.nih.gov/pubmed/20030543)


# ตกลง Night Shift ช่วยได้ไหม


จากที่กล่าวมาข้างต้นสรุปได้ว่าแสงสีฟ้ามีผลกับการนอนจริงๆ และแว่นตัดแสงฟ้าก็มีผลจริงๆ แต่สิ่งที่เรายังไม่รู้คือฟีเจอร์ Night Shift จะช่วยได้จริงหรือเปล่า เราอาจจะทึกทักเอาได้ว่า Night Shift เปลี่ยนสีหน้าจอเราให้อุ่นขึ้นเพื่อลดแสงสีฟ้า ซึ่งขัดขวางต่อขบวนการสร้าง Melatonin แล้วทำให้เราหลับได้ดีขึ้นเอง แต่ไม่มีงานวิจัยไหนเคยทำกับแอพอย่าง F.lux ที่มีมาก่อนหรือ Night Shift ของ Apple ที่เพิ่งเปิดตัวมา

![Night Shift Apple](https://www.innnblog.com/wp-content/uploads/2016/03/Screen-Shot-2559-03-26-at-22.28.49-1-1024x496.jpg)


[มีงานวิจัยบางตัวที่บอกว่า](http://www.ncbi.nlm.nih.gov/pubmed/10510514) Temperature มีผลมากกว่าความสว่างของหน้าจอ ซึ่งแปลว่าหน้าจออุ่นๆ มีส่วนที่ทำให้เราง่วงและลดความตื่นตัวลง [อีกงานวิจัยนึงบอกว่า](http://www.ncbi.nlm.nih.gov/pubmed/15840951)หากเราดูหน้าจอที่เต็มไปด้วยแสงสีขาวและฟ้าก่อนนอนจะมีผลลบต่อการนอน แต่ว่าทั้งสองงานวิจัยยนี้ทำในกลุ่มที่เล็กมากๆ 8 คน และ 7 คนตามลำดับ ดังนั้นจึงยากที่จะบอกว่าผลจะเป็นอย่างไรเมื่อ Night Shift ได้เข้าสู่มือผู้ใช้ iOS รอบโลก

อย่างไรก็ตามหลังจากที่ผมได้ลองใช้มาสักพัก หากไม่นับเรื่องแสงสีฟ้าแล้ว การปรับหน้าจอให้อุ่นขึ้นสิ่งที่เห็นได้ชัดคือความ "สบายตา" ตอนใช้งานในที่มืดครับ

เรียบเรียงจาก [Apple](http://www.apple.com/ios/preview/), [Lifehacker](http://lifehacker.com/will-night-modes-on-my-smartphone-or-tablet-actually-1766261703?utm_campaign=socialflow_lifehacker_facebook&utm_source=lifehacker_facebook&utm_medium=socialflow)
