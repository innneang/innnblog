---
author: in
date: 2014-05-04 07:48:23+00:00
draft: false
title: เข้าร้านเกมครั้งแรก
type: post
url: /2014/05/first-time-at-internet-cafe/
categories:
- Innn's Diary
tags:
- caution!
- first time
- internet cafe
---

วันนี้มารอเพื่อนไปเป็นตากล้องสมัครเล่นที่งาน Cosplay งานนึง[เดียวค่อยเขียนลงบล็อก] แต่ผมมีเวลาเหลือเยอะเลยได้โอกาศแวะร้านเกมที่ซ่อนอยู่ในซอกหลืบของโรงหนัง Lido (สยาม)

คราวก่อนมาร่อนสยามรอพี่ช็อปปิ้งแต่ผมหาร้านอินเทอร์เน็ตคาเฟ่ไม่เจอเลย เจอแต่พวก True Coffee ที่ต้องเสียค่านู้นนี้วุ่นวาย ที่สำคัญที่สุดแพงบรรลัย เผอิญคุณเพื่อนบอกว่ามีร้านเกมอยู่ที่โรงหนัง Lido เลยได้โอกาสไปลองสักครั้ง

<!-- more -->

อนึ่งญาติผมเคยเปิดร้านเกม ซึ่งเข้าไปเล่นฟรี ตอนนั้นเล่นอะไรไม่เป็นเลย เลยไม่นับ ครั้งนี้เลยถือว่าเป็นครั้งแรกที่ได้เข้าไปเล่นเอง จ่ายตังเอง

บรรยากาศภายในร้านมืดทะมึน เหมือนฝ้าเพดานจะตกลงมาได้ทุกเมื่อ ร้านมีค่าบริการชั่วโมงละ 30 [จำได้ดีมากเพราะผมโดนโกงไป TT แบบยังเล่นไม่ถึงชั่วโมง แต่โดนคิดค่าบริการไปเกือบ 2 ชั่วโมง โลกมันโหดร้าย] ถือว่าแพงพอใช้ได้ แต่เมื่อเทียบกับการที่ได้ตั้งอยู่ในสยาม 30 บาทต่อชั่วโมงก็รับได้

จากที่ผมดูคอมน่าจะมีจำนวนเหลือเฟือ เพราะร้านนี้พอเข้าไปแล้วก็มีแบ่งเป็นชั้นหนึ่ง ชั้นสองอีกทีแต่ไม่ได้เก็บภาพมา

มีเกมออฟไลน์ดังๆค่อนข้างเยอะ เช่น Red Alert, Left4Dead1,2, Battle Realms, etc ผมเล่น Left4Dead 2 ไม่กระตุกเลย คอมเสป็คดีพอสมควรเลยละ แต่คีย์บอร์ดปุ่มที่ไม่ค่อยได้ใช้หลุดหมดเลย คอมที่ผมใช้อะนะ :3

ส่วนเกมออนไลน์มีเกมอะไรไม่รู้เต็มจอเลย ส่วนใหญ่ผมเล่นไม่เป็น ปกติผมเป็นคนไม่เล่นเกมออนไลน์เพราะขี้เกียจเติมตัง เพื่อนไปเล่น LOL กันหมดเลย

ร้าน Caution! ตั้งอยู่ที่โรงหนัง Lido ชั้นสอง เดินขึ้นบันไดมาก็น่าจะเห็นแล้ว อย่าเป็นเหมือนผมละไปเดินหาร้านที่ชั้นหนึ่ง Lido ทั้งชาติก็หาไม่เจอ...

[![20140504-144458.jpg](https://www.innnblog.com/wp-content/uploads/2014/05/20140504-144458.jpg)
](https://www.innnblog.com/wp-content/uploads/2014/05/20140504-144458.jpg)
