---
author: in
date: 2013-12-12 18:40:39+00:00
draft: false
title: วิธีทำเว็บ เขียนบล็อกเบื้องต้น [ตอน 1]
type: post
url: /2013/12/how-to-blog-1/
categories:
- Innn's Diary
- Programmer Zone
tags:
- domain
- hosting
- how to
- vps
- webserver
---

[![godaddy](https://www.innnblog.com/wp-content/uploads/2013/12/godaddy11.jpeg)
](https://www.innnblog.com/wp-content/uploads/2013/12/godaddy11.jpeg)

เนื่องด้วยผมชอบให้เพื่อนเข้ามาอ่านเว็บผม ซึ่งปกติจะเขียนเรื่องที่คนส่วนใหญ่ต้องใช้กันเช่น Tutorial ต่างๆ และเพื่อนก็ชอบถามว่า ทำยังไงหรอ ทำไงวะ ทำไงอะ สอนหน่อยดิ หรืออะไรประมาณนี้ นับรวมๆแล้วก็จะเกินสิบคนแล้วละ ขี้เกียจตอบ เขียนไว้เลยดีกว่า :D

เดียวนี้มันต่างจากเมื่อประมาณ 4-5 ปีก่อนมาก สมัยนี้อะไรก็พัฒนาผมจะเมื่อ 5-6 ปีที่แล้ว ผมจำได้ดี กว่าจะทำได้สักเว็บ ตั้งแต่ไม่มีพื้นฐานอะไรเลย ไม่มีทุน ต้องใช้ของฟรี ผมจำได้ว่าสมัยนั้นพ่อซื้อเครื่องเซิฟเวอร์มาไว้ให้ที่บ้านด้วยแนะ แต่สุดท้ายก็กองไว้[ตอนนี้]

<!-- more -->

**วิธีทำเว็บแบบเว็บนี้ผมขอแบ่งเป็นขั้นๆแบบนี่ ซึ่งมันง่ายมาก**

1.จดโดเมน

2.เช่าโฮสต์

3.ลง Wordpress

4.เขียนบล็อก

5.ได้เว็บละเว็บนึง

ซึ่งต้องมีค่าใช้จ่ายกันบ้างแล

ผมคิดค่าใช้จ่ายต่อปี [ปีแรก] ไว้ให้ ซึ่งรวมๆแล้ว ไม่เกิน 1000 บาทครับ คือแค่จ่ายไป 1000 บาทในปีนั้นก็ไม่ต้องเสียอะไรอีกละ

ค่าโดเมน 400 บาท หรือถ้าช่วงเทศกาล รอมันลดเหลือ 30 บาทได้ [ต่ำสุดละนะ]

ค่าโฮสต์ ปีละ 500 บาท แนะนำ Sukjaihosting, THZhost, Bangmodhostiong [ผมไม่ได้ค่าคอมมิสชั่นนะ คนเขาแนะนำมาเยอะ]

โดเมนคืออะไร ? โดเมนคือชื่อเว็บนั้นเอง เช่น Google.com ก็คือโดเมน Facebook.com ก็คือโดเมน innnblog.com ก็คือโดเมน จดโดเมนสามารถจดได้ที่ Godaddy ครับ Godaddy คือเว็บบริการจดโดเมนที่สามารถให้เราจ่ายเงินแล้วเราจะได้ชื่อเว็บพวกนี้มาครับ

โฮสต์คืออะไร? โฮสต์คือพื้นที่เก็บข้อมูลของเรา เคยสงสัยไหมว่า พวกรูปภาพ ไรพวกนี้มันเก็บไว้ที่ไหน มันเก็บไว้ในโฮสต์นี้ละ โฮสต์เป็นที่ๆจะให้เราเก็บข้อมูลของเราไม่ว่าจะเป็น ตัวอักษรทุกตัว รูปทุกรูป หรืออะไรก็ตามแต่ครับ

[![wordpress-logo](https://www.innnblog.com/wp-content/uploads/2013/12/wordpress-logo-1024x341.jpg)
](https://www.innnblog.com/wp-content/uploads/2013/12/wordpress-logo.jpg)



พอเราได้โฮสต์กับโดเมนมาแล้ว เราก็เพียงจัดการลง Wordpress ลงไป; Wordpress คือตัวจัดการบริหารข้อมูลในเว็บเราไม่ว่าจะเป็น การเขียนข่าวลงหน้าแรก การเพิ่มรูป การเปลี่ยนธีมเว็บไซต์ ถ้าหากเราไม่ใช้ Wordpress เราต้องมานั่งเขียน html, php เองทีละหน้า ทีละหน้า ซึ่งต้องเรียนกันอีกยาวไกล หรือหากใครมีความสามารถหน่อยก็อาจจะใช้ Joomla , Drupal แทนก็ได้ครับ

หากลง Wordpress เสร็จแล้วเราก็ได้เว็บมาเว็บนึงแล้ว!!! จากนั้นก็เริ่มเขียนบทความได้เลยครับ

หรือจะอธิบายสรุปก็คือ เราไปหาชื่อเว็บเรามาก่อน จากนั้นก็หาพื้นที่ไว้ให้เราลงรูปต่างๆ ข้อมูลงานเขียนของเรา จากนั้นก็ลงโปรแกรมจัดการงานเขียนของเราลงไป แล้วก็เริ่มเขียนได้ละนะ

หรือหากใครอยากทำให้ง่ายกว่านั้น ไปสมัคร Blogger บริการเขียนบล็อกของ Google แล้วก็แค่จดโดเมน อย่างอื่น Google จัดการให้ อันนี้ก็เป็นทางเลือกขี้เกียจๆที่ตอนแรกผมก็ใช้วิธีนี้ในการทำเหมือนกัน

จบ​ตอน​ที่​หนึ่ง​ เดียว​มา​เขียน​ตอน​สอง​ต่อ​ :)
