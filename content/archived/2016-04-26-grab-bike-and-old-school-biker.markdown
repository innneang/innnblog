---
author: in
date: 2016-04-26 12:01:52+00:00
draft: false
title: 'Grab bike: เมื่อกลุ่มอำนาจเก่าไม่พอใจ และนี่คือเรื่องที่ผมพบวันนี้'
type: post
url: /2016/04/grab-bike-and-old-school-biker/
categories:
- Innn's Diary
tags:
- Grab
---

เมื่อวานผมเพิ่งเขียนบล็อคถึงเรื่อง [Grab Bike](https://www.innnblog.com/2016/04/review-grabbike/) ไปหยกๆ มาวันนี้เวลาตอนประมาณเที่ยงๆ ณ คอนโดแห่งหนึ่งย่านสุขุมวิท ซึ่งช่วงอาทิตย์นี้เกือบทั้งอาทิตย์ผมเรียก Grab Bike หมดเลย (ก็ใช้ Promotion อะและ) แต่ตอนเที่ยงๆบ่ายๆพอกดเรียกรถ ได้แต่รถที่อยู่ไกลๆ จะรอก็ใช่เหตุ เลยใช้พี่วินหน้าคอนโดเจ้าเดิม ระหว่างขึ้นเขาก็พูดกับผมว่า (คนขับผู้ชาย)

<!-- more -->

[caption id="attachment_2550" align="alignnone" width="650"]![grabbikevsvin](https://www.innnblog.com/wp-content/uploads/2016/04/grabbikevsvin-1024x576.jpg)
รูปนี้จัดทำขึ้นเพื่อความตลกขบขัน ไม่มีเจตนาอื่นแอบแฝง :3[/caption]

เนี่ยเมื่อวานน้องเรียกใช้ เอ่อ อะไรนะ Grab Bike ป่าว เราก็ตอบว่าใช่  พอดีช่วงนี้มันใช้ฟรีเลยลองใช้ซะหน่อย

ระหว่างนั่งเพื่อไปที่ทำงานเขาก็บ่นกับเราว่าเนี่ยวินแถวนี้เริ่มรู้สึกไม่ดีกับ Grab Bike แล้วนะ  เหมือนมีวินบางคนทำร้าย Grab Bike ด้วย แล้วก็บอกว่าเนี่ยพวกคนที่ใช้ Grab Bike วันหลังมีอะไรเขาก็จะไม่ช่วย ไม่ส่ง

ต่อจากนั้นก็บอกว่าเนี่ย Grab Bike มันผิดกฏหมาย ป้ายก็ไม่ได้รับอนุญาติให้รับผู้โดยสาร พวกทหารตำรวจเขานัดประชุมกันเรื่อง Grab Bike ด้วย และหากเห็นก็สามารถจับได้เลย

**สรุปว่า** ไม่ว่าเรื่องที่เล่ามาทั้งหมดจะมีจริงหรือไม่จริงตรงไหน แต่แม่งโคตรน่ากลัวเลยครับ คือไม่ได้น่ากลัวโดนจับหรืออะไรนะ วินเนี่ยและที่โคตรน่ากลัวเลย วินนี้อยู่หน้าคอนโดเราด้วย เราก็เดินผ่านทุกวันบางทีก็รู้สึกไม่ดีเหมือนกัน ผมคงไม่กล้าใช้ Grab Bike จากคอนโดไปอีกสักพัก ถูกกว่าไม่กี่บาทแลกกับความปลอดภัยในชีวิตและทรัพย์สินดีกว่า


# ทุกปัญหามีทางออก หรือเปล่า?....


คือเรื่องนี้อยากให้พวกกรมขนส่งเข้ามาจัดการด้วย คือจะจัดการให้มี Grab Bike คู่วิน หรือวินอย่างเดียวก็ควรจะทำให้เรียบร้อย ไม่ใช่ว่าประกาศว่าเนี่ย Grab Bike ผิดกฏหมายนะ แต่เปิดแอพยังเห็นวิ่งอยู่เต็มแมพก็ไม่ไหวเหมือนกัน (เหมือนในกรณีของ UberX ที่ผิดกฏหมายบอกว่าจะจับตอนนี้ก็ยังเห็นแอพเปิดและเรียกได้เหมือนเดิม) ยังไงผู้บริโภคอย่างเราก็คงอยากใช้ของถูกและดีที่สุดอยู่แล้ว (วินเนี่ยก็โก่งราคาเหลือเกินบางทีก็ไม่ไหวจะเคลีย) หรือถ้าจะทำให้มีคู่กันคนขับ Grab Bike ก็ช่วยทำตามกฏหมาย ไปขอป้ายที่ขนส่งบ้างไรบ้าง

เราสนับสนุนและชอบเศรษฐกิจแบบ Sharing Economy มากนะ ทำให้ผู้บริโภคมีทางเลือกมากขึ้น แบบ Uber งี้ สะดวกสบายมาก บางทีราคาถูกกว่าแทกซี่อีก แต่โดนแบบนี้ก็ไม่ไหว


