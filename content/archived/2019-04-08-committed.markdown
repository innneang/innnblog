---
author: in
title: "Committed to"
date: 2019-04-08T14:20:00+07:00
draft: false
categories:
- Innn's Diary
tags:
typora-root-url: ../../static



---

# Committed to

หลังจากที่ได้พักนอนอยู่บ้าน นอนวันนึงเยอะๆ ลงไปกินข้าว ขึ้นมานอน นั่งคิดอะไรเฉยๆ เป็นเวลาเกือบ 3 วัน เป็น 3 วันที่มีความสุขมากๆ ซึ่งก่อนหน้านั้นก็มีทั้งเรื่องดีเรื่องร้าย เยอะเสียจน[อยากพักอยู่เฉยๆไม่ต้องทำอะไร](https://innnblog.com/2019/04/just-need-a-break/)

เคยอ่านจากหนังสือเล่มนึงบอกว่าการประกาศลง Social ว่าเราจะทำอะไร โอกาสการทำสำเร็จจะมากกว่าด้วย ดังนั้นหลังจากที่ได้นั่งตกผลึกความคิดตัวเองมาหลายๆวันก็จะเขียนเป้าหมายระยะสั้น และระยะยาวให้ตัวเอง





## 1. เปลี่ยนวิธีการใช้ Social Media

ทุกวันนี้สิ่งที่จำเป็นในการใช้ชีวิตก็คือ Facebook เพราะต้องใช้ดาวน์โหลดสไลด์ที่อาจารย์แจก และกลุ่ม Line รุ่น ที่ต้องไว้ตามข่าวกับคุยกับกลุ่มเพื่อน เป็นสองอย่างที่ขาดไม่ได้ หลังจากที่ให้เวลาตัวเองพักเฉยๆ ลบไอจี ลบทวิตเตอร์ออกไปก็รู้สึกชีวิตมีความสุขขึ้น โดยตั้งเป้าหมายสำหรับข้อ 1 คือเปลี่ยนวิธีการใช้ Social Media ของตัวเอง และเขียนบันทึกลงบล็อคทุกๆวันเป็นเวลา 30 วัน

ถามว่าทำไมต้อง 30 เพราะวีดีโอของ[Yes Theory อันนี้](https://www.youtube.com/watch?v=TA5Ilzauebo&t=638s) ที่ไม่ได้ตั้งใจหา แต่เผอิญโผล่มาให้เห็นพอดี



## 2. นอนก่อน 22.30

เป็นสิ่งที่อยากทำมานานมากๆ แต่ด้วยภาระสะสมในการเรียนมหาลัย หากวันนึงเรานอนดึกตื่นเช้าแล้ว วันต่อไปเราก็จะนอนดึกตื่นเช้าไปเรื่อยๆ ดึกจนถึงขนาดตีสองตีสาม ซึ่งเสียสุขภาพมากๆ วันที่ได้หยุดมา 3 วันนี้นอนเร็วแล้วรู้สึกชีวิตตัวเองมีคุณภาพเยอะขึ้นมากๆ



## 3. จะไม่เอาเวลาคนอื่น และจะไม่ให้คนอื่นเอาเวลาไป

เคยฟัง Podcast ของคุณรวิศ ที่พูดว่า เราไม่ควรที่จะยอมให้คนอื่นเอาเวลาไป และคนที่เอาเวลาคนอื่นไปนี่แย่มากๆ ก่อนหน้านี้เราคนชวนไปไหนเราก็ไป มีกิจกรรมอะไรก็ไปหมด มีงานนู้น งานนี้ก็ไป เพื่อนชวนไปกินข้าวก็ไป ไปไหนมาไหนก็ไป

ต่อไปนี้คงเข้มงวดกับเวลาตัวเองให้มากขึ้น ไม่ยอมให้ใครแย่งเวลานอนไป ถึงเวลาปุ้ปต้องนอน ปิดโทรศัพท์





อีกสองข้อที่เพิ่มมาเป็น ทำก็ดี ไม่ทำก็ไม่เป็นไร หรือจะเริ่มทำก็ต่อเมื่อรู้สึกว่า 3 อันแรกมันเป็นรูปธรรมระดับนึง รู้สึกว่าไม่ควรโฟกัสกับอะไรที่เยอะเกินไป

### (4.) อ่านหนังสือ

เป็นคนชอบหนังสือแบบเนื้อกระดาษมาก ดูมีเสน่ห์ โดยเฉพาะภาษาอังกฤษ อ่านแล้วจะดูฉลาดขึ้นมาแปดระดับ [5555555555555] แต่ตั้งแต่มี iPad ของตัวเองก็รู้สึกว่าเปลี่ยนมาอ่านใน iPad ก็ได้ ช่วยประหยัดเงินได้นิดหน่อย แถมไปไหนเราก็ต้องพกติดตัวอยู่แล้วด้วย

อยากอ่านหนังสือเล่มนึงที่อ่านค้างไว้ให้จบ มีคนแนะนำมาหลายคนมากๆ วันไหนได้อ่านจะเอาไปเขียนเพิ่มเติมต่อจากข้อ 1





### (5.) นั่งสมาธิ









หวังว่าจะทำได้นะ









อิน

8/4/19