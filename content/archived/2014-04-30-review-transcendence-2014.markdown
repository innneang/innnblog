---
author: in
date: 2014-04-30 14:07:44+00:00
draft: false
title: '[Review] Transcendence [2014]'
type: post
url: /2014/04/review-transcendence-2014/
categories:
- Innn's Review
- Movies
tags:
- movies
- review
- sci-fi
- Transcendence
---

[![Johnny-Depp-image-johnny-depp-poster](https://www.innnblog.com/wp-content/uploads/2014/04/Johnny-Depp-image-johnny-depp-poster.jpg)
](https://www.innnblog.com/wp-content/uploads/2014/04/Johnny-Depp-image-johnny-depp-poster.jpg)

หนังยอดแย่ครับ อย่าดูครับ เด็ดขาดเลยนะครับ

คือวันนี้ว่างหลายชั่วโมง เลยเดินไปหาหนังดูที่โรงหนังที่ใกล้สุด วันพุธลดราคาด้วย เลยเอา Transcendence นี่ละ เห็นรอบใกล้สุดละ

เหตุผลที่เลือกเรื่องนี้นอกจากการลดราคาคือ ความชอบส่วนตัวเกี่ยวกับหนังแนวล้ำๆ Sci-fi  แหวกแนวดี และก่อนหน้านี้ได้ดู Trailer ตัวอย่าง ซึ่งโคตรอลังการงานสร้างทำให้คิดว่าเรื่องนี้ยังไงก็ต้องไปดูโรงให้ได้ แต่ดูของจริงกลับผิดหวังมาก

<!-- more -->


Transcendence เป็นเรื่องของการสร้างปัญญาประดิษฐ์ [AI] ที่ฉลาดมากๆ แต่การสร้างปัญญาประดิษฐ์ที่ฉลาดมากๆนั้นจะมีเพียงแต่คอมพิวเตอร์ที่สามารถประมวลผลได้ดีมากๆแล้วก็ยังไม่พอ เพราะมันจะยังอยู่ในกรอบของ "ตรรกะ" หากแต่ต้องใส่จิตสำนึก ความรู้สึกเข้าไปด้วย ซึ่งการสร้างปัญญาประดิษฐ์นี้ก็จะมีทั้งฝ่ายที่ชอบและฝ่ายที่ไม่ชอบที่พยายามหยุดการสร้าง; Dr.Will Caster เป็นผู้ที่ได้สร้างคอมพิวเตอร์ที่ฉลาดโคตร [ในหนังเรียกว่า PINN] แต่กลับโดนฝ่ายต่อต้านยิงตาย จากนั้นภรรยาของเขาจึงนำความรู้สึกนึกคิดของพระเอกใส่ลงไปรวมกันกับ PINN

ซึ่งคำว่า Transcendence นี้แปลว่า การอยู่เหนือความเข้าใจ [แปลตามกูเกิ้ลขาดเสลด] อาจหมายถึงว่าเมื่อมีจิตสำนึกของคน รวมกับคอมพิวเตอร์ที่สุดยอดมากๆแล้ว มันจะเลยกรอบของความเป็นมนุษย์ไปแล้ว มนุษย์ธรรมดาไม่อาจเข้าใจได้ และการสร้างปัญญาประดิษฐ์ที่สุดยอดมากๆนี้ก็เหมือนกับ**การสร้างพระเจ้า**ที่ได้พูดกันตอนต้นเรื่องขึ้นมาแล้วนั้นเอง

หากดูเนื้อเรื่องคร่าวๆแล้ว แย่มาก ถึงโคตรแย่ เอาชนะพระเอกง่ายเกินไป พระเอกไร้มนุษย์ธรรมทั้งๆที่เป็นคนฉลาดมากๆ เป็นการพาความซวยเข้าหาตนเองแท้ๆ ทุกอย่างดูขัดกับเหตุผลที่ว่าพระเอกเป็นสมองกลที่ฉลาดโคตรไปหมด และพระเอกคิดจะทำอะไรก็ไม่ยอมบอกนางเอกซึ่งทำให้เนื้อเรื่องจบออกมาค่อนไปทาง Bad End ดูแล้วรู้สึกเสียดายเงิน เรื่องอุตส่าห์นำ Johnny Depp กับ Morgan Freeman มาแสดงด้วยแล้วแท้ๆ

ทั้งนี้ด้านบน**เป็นเพียงความเห็นส่วนตัว**<del>หากใครไม่เชื่อก็สามารถเสียเงินดูโรงแล้วรับความผิดหวังกลับบ้านได้ครับ </del>จากนี้เรามาดูความเห็นจากเว็บวิจารณ์หนังชื่อดังทั้งสองเว็บกันดีกว่า ;D

[IMDB](http://www.imdb.com/title/tt2209764/) Ratings: **6.4**/10

[Rotten Tomatoes](http://www.rottentomatoes.com/m/transcendence_2014/) Rating: **18**/100 อะเดี๋ยวๆ ไม่ผิดครับ 18/100

คะแนนส่วนตัว 2/10




