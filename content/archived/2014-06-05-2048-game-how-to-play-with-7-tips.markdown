---
author: in
date: 2014-06-05 15:53:40+00:00
draft: false
title: เกม 2048 วิธีเล่น และ 7 เทคนิคสู่ชัยชนะ
type: post
url: /2014/06/2048-game-how-to-play-with-7-tips/
categories:
- Programmer Zone
tags:
- '2048'
- cheat
- game
- how to
- webapp
---



![DSC_0006](https://www.innnblog.com/wp-content/uploads/2014/06/DSC_00061-1024x682.jpg)


ช่วงนี้เกมนี้กำลังฮิต ผมเองได้เล่นเกมนี้มาได้ช่วงนึงแล้วเลิกเล่นไปแล้ว [อ้าว] และกลับมาเล่นใหม่อีกที [เอ๊ะ] คือตอนนี้ไปไหนก็เห็นแต่คนเล่นเกมนี้ ไม่คิดว่ามันจะดังขนาดนี้

ตัวเกมเป็นแบบเว็บแอพคือเล่นผ่านเว็บเบราว์เซอร์ได้เลย ไม่ว่าจะเป็นมือถือ แทบเล็ต หรือคอมพิวเตอร์ก็เข้าเว็บนี้ [http://gabrielecirulli.github.io/2048/](http://gabrielecirulli.github.io/2048/) เลย เล่นได้ในทุกๆเครื่อง ส่วนแอพใน Appstore หรือ PlayStore พวกนั้นบอกได้คำเดียวครับว่าของเก๊ มีโฆษณาหาเงินแน่นอน


<!-- more -->


เกมนี้กฏธรรมดามาก แต่เล่นยากพอตัว ผมได้ทำวิธีเล่นไว้ให้แล้ว

![2048_howtoplay](https://www.innnblog.com/wp-content/uploads/2014/06/2048_howtoplay.jpg)


การชนะของเกมนี้ก็คือการทำอย่างไรก็ได้ให้กลายเป็นเลข 2048 ตามชื่อเกม [ซึ่งมันก็ดูเป็นไปไม่ได้....] แต่ก็ทำได้

เทคนิค 7 วิธีที่จะชนะเกมนี้ คือ ...

![2048_from_pantip](https://www.innnblog.com/wp-content/uploads/2014/06/2048_from_pantip.jpg)



## 1.เข้าใจโครงสร้างของเกม


ในเกม 2048 เราสามารถเล่นได้แค่ เลื่อนลง ขึ้น ซ้าย ขวา ทุกๆครั้งที่เราปัดหน้าจอครั้งนึง เลขทุกๆตัวจะขยับไปในทางนั้น และหากมันสามารถรวมกันได้ [เหมือนกัน] มันก็จะรวมกัน จำสิ่งนี้ไว้แล้วคิดก่อนว่าจะเลื่อนไปทางไหนเพราะมันอาจจะไม่เป็นอย่างที่คุณคิดได้


## 2.อย่าเล่นกับแต้มเยอะให้มากนัก


บางทีเราก็ได้เลขเยอะๆมา หากเราพยายามที่จะผสมมันให้ได้เลขที่ใหญ่ขึ้นส่วนใหญ่จะพบกับสถานการณ์ที่เลวร้ายก็ว่าได้ เราควรที่จะรวมเลขน้อยไปไปเรื่อยๆและไม่ต้องกังวลว่ามันจะไม่ลงตัว เพราะส่วนใหญ่สุดท้ายมันก็จะลงตัวกลายเป็นเลขที่ใหญ่ขึ้นพอดี


## 3. เอาเลขใหญ่ๆไว้ที่มุม


ผมพบว่าการเอาเลขใหญ่ๆไว้ที่มุมนั้นจะดีที่สุด ให้เราเอาเลขที่เพิ่งเด้งขึ้นมาใหม่ไปไว้ตรงกลางแล้วพอเราได้โอกาศเมื่อไรก็ขยับมันไปไว้ที่มุมแล้วผสมกันซะ การเล่นแบบนี้มันทำให้ทุกอย่างงายขึ้นเยอะเลยละครับ





## 4.วางแผนล่วงหน้า


อันนี้มันควรจะเป็นเทคนิคแรกด้วยซ้ำ แน่นอนว่าการคิดแผนล่วงหน้าเป็นสิ่งที่จำเป็นอย่างยิ่ง ไม่ควรเล่นมั่วไปเรื่อยๆ ให้เรามองเลขทุกๆตัวบนเกม แล้วมองว่าจะทำยังไงให้มันผสมกันให้ได้มากที่สุดในการเลื่อนที่น้อยครั้งที่สุด


## 5.หยุดแล้วคิด


บางทีมันก็ยากที่จะบอกว่าเราควรจะปัดมือไปทางไหนถึงดีที่สุด เกม 2048 นั้นให้โอกาศคุณหลายทีที่จะแก้ตัวจากการที่คุณทำพลาดไว้จนกว่าคุณจะไม่มีที่ว่างให้เลื่อน ถ้าคุณไม่มั่นใจว่าทางไหนดีที่สุด ให้ลองหยุดแล้วคิด อย่าเพิ่งไปกังวลกลัวว่าจะมีเลขอะไรโผล่ขึ้นมาตรงไหน


## 6.เลื่อนไปในทางที่สามารถรวมเลขได้หลายๆเลขไว้ก่อน


หากคุณสามารถเลือกได้ระหว่างรวม 64,64  กับ รวม 2,2 และ 4,4 พร้อมกัน คุณควรเลือกอย่างหลัง ไม่สำคัญว่าแต้มที่ได้จะเยอะแค่ไหน แต่ว่าหากคุณมีที่ว่างบนกระดานมากเท่าไร นั้นทำให้คุณมีความคล่องตัวในการปัดซ้ายปัดขวาเพิ่มมากขึ้น แน่นอนว่าโอกาศการชนะเกมก็ต้องสูงขึ้นด้วย :D


## 7.หากติดใจเกม 2048 คุณสามารถไปหาเกม [Threes](https://itunes.apple.com/us/app/threes!/id779157948?mt=8) มาเล่นได้


ข้อนี้ดูไม่เกี่ยวเท่าไร เกม Threes เป็นเกมต้นฉบับของเกม 2048 มีวิธีการเล่นที่แตกต่างกันนิดเดียว แต่เกม Threes ภาพสวยกว่าและเป็นเกมที่เป็นแรงบันดาลใจให้เกม 2048 หากคุณชอบเกม 2048 ก็ควรเล่นเกม Threes เหมือนกันครับ



ทั้งหมดที่กล่าวไปก็เป็นเทคนิคการเล่นเกม 2048 เพื่อชัยชนะ [ถึงแม้มันดูธรรมดาไปหน่อย] แต่ส่วนใหญ่คนที่เล่นชนะก็ใช้วิธีพวกนี้ทั้งนั้น ฟันธง!! แล้วคุณผู้อ่านมีเทคนิค ทิปวิธีเล่นเกม 2048 อีกไหมละครับถ้ามีก็สามารถแชร์ให้กับผู้เล่นคนอื่นได้ที่กล่องคอมเมนท์ Facebook ด้านล่างนี้ได้เลยครับ
