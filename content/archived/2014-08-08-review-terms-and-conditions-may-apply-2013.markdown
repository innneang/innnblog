---
author: in
date: 2014-08-08 12:41:54+00:00
draft: false
title: '[Review] Terms and Conditions May Apply [2013]'
type: post
url: /2014/08/review-terms-and-conditions-may-apply-2013/
categories:
- Innn's Review
- Movies
tags:
- movie
- privacy
- review
- terms and conditions
---

![terms and conditions](https://www.innnblog.com/wp-content/uploads/2014/07/terms-and-conditions.jpg)




Terms and Conditions เป็นสิ่งที่ตอนเราจะกดสมัครสมาชิกเรา"จำเป็น"ต้องกด "ยอมรับ" เพื่อใช้บริการ ข้อตกลงนับร้อยบรรทัด ความเป็นส่วนตัวนับร้อยที่หายไป เรื่องนี้จะพูดว่าเป็นหนังก็ไม่เชิง ผมว่าให้เรียกว่าเป็นสารคดีอาจจะสวยกว่า เชิญพบกับรีวิวแบบไร้ความรู้ เรื่อง Terms and conditions may apply ได้เลยครับ

<!-- more -->

Terms and Conditions เป็นสารคดีที่นำเรื่องของความเป็นส่วนตัวในอินเทอร์เน็ตมาตีแผ่ให้เห็นถึงความสำคัญ สารคดีเปิดเรื่องด้วยข้อตกลงยาวเหยียด กับตัวอักษรเล็กๆเพื่อทำให้ถูกกฏหมาย และกล่าวถึงเนื้อหาในข้อตกลงการใช้งานแบบภาพรวมกว้างๆ และส่วนใหญ่ในเรื่องนี้พูดถึงการแทรกแซงจากรัฐบาล CIA, FBI, NSA ว่า Social Network ทำให้ "ฝัน" ของพวกเขาเป็นจริง เพราะเพียงแค่"ขอ" ก็ได้ข้อมูลที่ต้องการแล้ว

![terms and conditions cartoon](https://www.innnblog.com/wp-content/uploads/2014/08/terms-and-conditions-cartoon-1.jpg)


มีการพูดถึงเรื่อง Privacy เป็นส่วนมากของเรื่องว่าจากข้อตกลง Terms and Conditions เราเสียความเป็นส่วนตัว ความปลอดภัยของเราไปเท่าไร มีการนำ Terms and Conditions ของ Google ฉบับแรกของแท้ กับฉบับแรกที Google บอกมาเทียบกัน จะพบความแตกต่างในเรื่องความเป็นส่วนตัวอย่างมโหฬาร

และที่ผมชอบในเรื่องนี้คือมีกาีนำเรื่องอุทาหรณ์ของคนที่ใช้ Social network แล้วนำภัยมาสู่ตัว เช่นมีผู้ใช้ทวิตเตอร์คนนึงทวีตว่าเขาจะไป"ถล่ม"อเมริกาในลักษณะตลกๆ ก่อนเข้าขึ้นเครื่องบิน ตอนลงจากเครื่องเขาโดนสอบสวนและลากเข้าห้องมืดไป การกระทำของเขาครั้งนั้นทำให้เป็นประวัติติดตัวไปทุกที่ๆเขาเดินทางไป

หรือที่ผมขำที่สุด(#ผิด)คือมีดาราตลกคนนึงชื่อ Joe Lipari โพสข้อความตามหนังซีรีส์เด้ะๆประมาณว่าชั้นจะเตรียมปืน P9 ไปถล่มร้าน Apple Store ผลคือหลังจากนั้นเขาโดน FBI ถล่มบ้านพักของเขา ที่น่าสนใจคือFBI บอกว่าเพื่อนเขาโทรแจ้ง 911 เมื่อเขาขอใช้สิทธิ์ของเขาเพื่อฟังบันทึกเสียง กลับบอกว่าเรียกดูไม่ได้ และกลับคำบอกว่ามีคนเดินไปแจ้งที่ป้อมตำรวจแทน ประเด็นคือแม้แต่เพื่อนของเขายังไม่รู้ด้วยซ้ำว่าเขาอยู่ที่ไหน ที่อยู่ทุกอย่างชี้ไปที่อพาร์ทเมนต์เก่าแต่ทำไม FBI กลับหาบ้านเค้าเจอถ้าไม่ใช่เพราะ...

![agree](https://www.innnblog.com/wp-content/uploads/2014/08/agree-1.jpg)


ในสารคดีพูดถึงว่าข้อมูลที่เรากดลบมันก็แค่ทำให้เราเห็นว่ามัน "หายไป" แต่จริงๆอาจจะยังไม่ถูกลบก็เป็นได้ ข้อมูลทุกอย่างจะถูกเก็บในรูปที่ไม่สามาถระบุตัวตนได้ แต่ถ้ามีใครต้องการใช้ข้อมูลนั้น[เช่นรัฐบาล]ก็พร้อมที่จะระบุตัวตนได้ทันที [แล้วมันจะมีความหมายอะไร??]

ในตอนสุดท้ายทีมงานได้บุกบ้านของ Mark Zukerburg เพื่อขอสำภาษณ์ พี่มาร์คปฏิเสธอารมณ์เสียและขอให้หยุดถ่าย เมื่อหยุดถ่ายสังเกตได้ว่ามาร์คดูอารมณ์ดีขึ้น[จากกล้องลับอีกตัวนึง] [โดยทีมงานบรรยายว่ามันก็ยุติธรรมดีถ้าผมจะถ่ายคุณในขณะที่ผมบอกว่าไม่ได้ถ่าย ก็เหมือนกับการที่เราขอไม่ให้คุณติดตามเราแต่คุณก็พยายามทำ]

โดยส่วนตัวผมว่าเรื่องนี้ถ้าไม่มีความสนใจด้าน Privacy,Security ดูไปหลับแน่นอนครับ คือมันไม่ใช่หนัง สำหรับผมมันเป็นสารคดีเลยทีเดียว

**สรุป** เนื้อหาดี สามารถสะท้อนปัญหาของสภาพโลกอินเทอร์เน็ตปัจจุบันที่ขาดความเป็นส่วนตัวได้ออกรส แต่เนื้อหาและการนำเสนอออกไปในแนวน่าเบื่อครับให้คะแนนเรื่องนี้ 6/10 ครับ
