---
author: in
date: 2013-12-12 12:56:47+00:00
draft: false
title: Refund เงิน ebay ได้เคสดีราคาฟรีๆ
type: post
url: /2013/12/ebay-full-refund-buyer-protection/
categories:
- Innn's Diary
tags:
- buyer protection
- ebay
- online shopping
- paypal
---

[![buyerprotection](https://www.innnblog.com/wp-content/uploads/2013/12/buyerprotection.jpg)
](https://www.innnblog.com/wp-content/uploads/2013/12/buyerprotection.jpg)

เรื่องของเรื่องคือผมได้สั่งเคสมือถือ Samsung Galaxy S3 สุดรักมาเพราะเคสเก่าพังยับ และตอนนี้ในตลาดก็ไม่มีอะไรถูกใจเลย เลยตัดสินใจเปิด ebay แล้วหาสิ่งที่เหมาะสมกับราคา กดสั่งตัดเงินจาก[บัตรเดบิต](https://www.innnblog.com/first-idcard-first-debitcard/) ฉับๆๆ รอมาตั้งนานก็ไม่มาซะที จน ebay มันส่งข้อความมาบอกว่าคุณได้ข้อความรึยัง เป็นไงบ้าง ผมก็ตามน้ำส่งข้อความไปถามของเป็นไงมั้ง [?] ได้คำตอบประมาณนี้

<!-- more -->

[![ebay message](https://www.innnblog.com/wp-content/uploads/2013/12/ebay-message.png)
](https://www.innnblog.com/wp-content/uploads/2013/12/ebay-message.png)



ก็เป็นแบบฟอร์มที่ทุกคนอาจจะเคยเจออยู่แล้ว แต่ผมมิเคย! ก็รอๆไปจนแล้วจนรอดก็ไม่มา ebay ก็ส่งข้อความมาถามอีกว่าเป็นไงมั่ง ยังไงอะไร บลาๆๆ ผมก็เลยเปิดเคสเลย เนื่องด้วยเคยเห็นคนโดนโกงมาเยอะก็เลยกดต้องการ Full Refund ไปตอนตีหนึ่งปั้ป ละก็นอนต่อ

พอตื่นมาสักแปดโมงเปิดเมลล์ก็ได้รับข้อความว่าได้รับ Full Refund แล้ว แต่เงินยังไม่เข้าบัญชี [อันนี้ตอนหลังโทรไปถาม Kbank Call Center บอกว่าให้รอไป ตอนนี้ก็รออยู่ เป็นไงต่อเดียวจะมาเขียนไว้อีกที :3]

[![myparcel](https://www.innnblog.com/wp-content/uploads/2013/12/myparcel-1024x768.jpg)
](https://www.innnblog.com/wp-content/uploads/2013/12/myparcel.jpg)

แต่ที่หน้าขำคือพอผมไปเรียนปั้ป กลับมาบ้านตอนเย็นวันนั้น ของมาส่ง!!!!

สรุปคือ ผมได้ของ และได้รับการคืนเงิน 100% #อย่างแหล่ม #ตอนนี้ผมยังไม่คิดจะไปตอบอะไร คนขายคงคิดว่าของหายไปแล้วที่ไปรษณีย์ :3

จากการค้นหาข้อมูลพบว่าพวกคนเมกันก็ทำแบบเดียวกัน เช่นต้องการซื้อเดรสมาใส่ไปงาน เขาก็ซื้อของจาก amazon พอใส่ปั้ป ก็ขอ refund โดยอ้างเหตุผลร้อยแปด เช่น สีมันไม่ใช่ อย่างนู้น อย่างนี้ ด้วยความที่เป็นประเทศที่โคตรเคารพสิทธิ ร้านส่วนใหญ่ก็ต้องคืนเงินให้ โดยการ + ค่าประกันไปกับค่าของ ค่าของแพงขึ้น แต่ลูกค้าก็ยอมจ่ายเพื่อแลกกับบริการที่ดี #ผิดกับที่ไทยยิ่งนัก :3



และในหลายๆครั้ง หากเรามีเรื่องกับคนขายใน eBay ระบบจะยกว่าเรามีฝ่ายถูกเป็นส่วนใหญ่ ที่เรียกว่า Buyer Protection คือมีปัญหาอะไรเราโวยๆแล้วคนขายจะซวย

ที่พูดๆมานี้ผมชี้โพรงให้กระรอกรึเปล่างี่ #อย่าทำกับของลงทะเบียนนะ #ท่ดท่ดท่ด

ปล จากการที่ได้ดูตราปั้มที่จดหมาย ได้ความว่าของติดอยู่ที่ไปรษณีย์จีน 20 กว่าวัน แล้วค่อยส่งมาไทย อีก 9 วันถึง :3
