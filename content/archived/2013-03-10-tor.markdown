---
author: in
date: 2013-03-10 16:08:52+00:00
draft: false
title: ปลอมไอพีอย่างไรให้ได้ผล >> Tor
type: post
url: /2013/03/tor/
categories:
- Programmer Zone
tags:
- ip
- tor
---

[![Tor_project_logo_hq](https://www.innnblog.com/wp-content/uploads/2013/03/Tor_project_logo_hq-300x190.png)
](https://www.innnblog.com/wp-content/uploads/2013/03/Tor_project_logo_hq.png)

ที่ไม่ได้โพสมาตั้ง 3 วันผมไปปั่นงานอยู่ครับ เป็นเกี่ยวกับการปลอม IP เลยได้ศึกษารายละเอียดมาบ้าง เช่นปลอมไอพีโดยใช้ Proxy ที่หลายคนอาจจะรู้กันอยู่แล้ว วันนี้จะมาแนะนำให้รู้จัก Tor กันครับ

Tor เป็นเครือข่ายที่สร้างขึ้นเพื่อลบร่องรอยการส่งข้อมูล เป็นเครือข่ายที่ไร้ศูนย์กลาง โดยเซิฟเวอร์จะรับคำร้องขอจากผู้ใช้และส่งต่อไปหาเซิฟเวอร์ตัวต่อไปเรื่อยๆ จนถึงเซิฟเวอร์ที่ยอมเชื่อมต่อกับปลายทาง ข้อมูลที่ถูกส่งผ่านๆกันมาจะถูกเข้ารหัส และถอดรหัสที่ปลายทาง ทำให้เราไม่สามารถรู้ได้เลยว่าเราจะส่งไปอีกกี่คน ไปหยุดอยู่ที่ใคร เราจะรู้แค่ว่าพอรับมาแล้วส่งต่อไปให้คนถัดไปเท่านั้น (ที่บอกว่ารับๆส่งๆนี่คือข้อมูลนะครับ)ด้วยวิธีการนี่ทำให้เป็นการปกปิดไอพีได้อย่างสมบูรณ์แบบหรือจะพูดอีกแบบก็คือ Tor เป็นเครือข่ายปกปิดตัวตนของผู้ใช้ที่มีประสิทธิภาพสูงสุดของทุกวันนี้เลย

มีคดีหลายๆคดีที่คนร้ายปกปิดตนเองด้วย Tor ทำให้ทางรัฐบาลไม่สามารถตามตัวได้ เช่นคดีเกี่ยวกับภาพอนาจารเด็กที่ FBI ตามสืบต้องหยุดลงเพราะคนร้ายซ่อนตัวผ่าน Tor  ที่ผมเคยอ่านๆมาเคยมีอยู่ครั้งหนึ่งเท่านั้นที่กลุ่ม Hacker Anonymous จับคนร้ายที่โพสภาพอนาจารเด็กผ่าน Tor ได้โดยใช้วิธีนอกกฏหมาย ที่นอกกฏหมายเพราะว่า Anonymous เจาะผ่านช่องโหว่ PHP และใช้ SQL Injection ดึงฐานข้อมูลผู้ใช้ออกมา แล้วทำการ DoS ให้เซิฟเวอร์ปิดตัวลงได้

แต่ว่าที่ผมใช้ Tor ใช้เพื่อการเปลี่ยน IP ด้วยความรวดเร็วโดยไม่ต้องทำการ Reset Router ใหม่ (บ้านผมเป็นแบบ Fiber Optic เปลี่ยน IP ไม่ได้ TT) ที่ๆต้องใช้ IP ไม่เหมือนกันเช่นพวกที่สมัคร Hotmail ทีนึง 100 ID สมัครบริการโฮสต์ฟรีต่างๆที่ 1 IP สมัครได้แค่เพียงครั้งเดียวต่างๆ

หากคุณอยากใช้ Tor เพื่อผ่านข้อจำกัดด้าน IP ให้ไปดาวน์โหลดโปรแกรม Tor ได้ที่เว็บ [torproject](https://www.torproject.org/) ได้เลย ดาวน์โหลดแบบ Browser Bundle เปิดโปรแกรมแล้วกด Start Tor แล้วเริ่มการท่องเน็ตแบบนิรนามเล๊ย
