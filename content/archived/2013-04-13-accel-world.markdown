---
author: in
date: 2013-04-13 11:20:09+00:00
draft: false
title: Accel World โลกแห่งการเร่ง
type: post
url: /2013/04/accel-world/
categories:
- Anime
- Innn's Diary
tags:
- accel world
- science
- sword art online
---

เป็นธรรมเนียมของผมไปซะแล้วเมื่อดูการ์ตูนจบแล้วต้องมาโพสลงบล็อก อันที่จริงตอนนี้ไม่รู้จะโพสอะไร วันๆอยู่ติดบ้านไม่ได้ไปไหน มานั่งดู Accel World ซะหน่อย คนสร้างคนเดียวกันกับ [Sword Art Online](https://www.innnblog.com/sword-art-online/) ทำให้เนื้อเรื่องอยู่ในยุคเดียวกัน และผมตั้งสมมัติฐานว่ารุ่นพี่คุโรยูกิฮิเมะน่าจะเป็นลูกของคิริโตะกับอาซึนะ เพราะแต่งชุดสไตล์ดำๆเหมือนคิริโตะ และมีความเป็นคุณหนูจากอาซึนะ [อย่าเชื่อผม ผมมั่ว]

[![accel world](https://www.innnblog.com/wp-content/uploads/2013/04/accel-world.jpg)
](https://www.innnblog.com/wp-content/uploads/2013/04/accel-world.jpg)


## เนื้อเรื่องไม่สปอยล์นะ


เนื้อเรื่องโดยรวมเป็นการดำเนินเรื่องในเกมและความรักของเพื่อนทั้งสาม และรุ่นพี่ม.ปลาย โดยตอนแรกจะเกี่ยวกับพระเอก[ฮารุยูกิ]ตัวเตี๊ยอ้วนกลม เหมือนหมู [avatar ในเกมยังใช้เป็นหมูเลยนะ] ไม่มีความสามารถอะไร ไม่โดดเด่น เพื่อนน้อยอีก จนได้มาพบกับรุ่นพี่ม.ปลายอย่างคุโรยูกิ ฮิเมะที่ได้เปลี่ยนชีวิตเขาลงโดยส่งโปรแกรม Brain Burst ที่เป็นเกม VR เกมหนึ่งที่ฮิตกันในอนาคต ต้องต่อสู้เพื่อเก็บสะสม Burst Point ของตัวเอง เพิ่มเลเวลขึ้นไปเรื่อยๆ ว่ากันว่าเมื่อถึงเลเวล 10 ซึ่งเลเวลสุดท้าย [ตอนนี้ยังไม่มีใครถึง] จะได้รู้ถึงจุดมุ่งหมายของเกมและได้พบกับผู้พัฒนาเกม[ซึ่งผมเดาอีกว่าน่าจะเป็นคิริโตะ] บอกก่อนแค่นี้ ที่เหลือไปดูเอาเองนะแจะ :P



คะแนนจาก Anime-Planet ได้ 4.11

ผมให้แค่ 7.5 /10 การดำเนินเรื่องตัวละครบางตัวยังคาใจอยู่ ออกมาฉากเดียวทิ้งปริศนาละก็หายไป ดำเนินเรื่องเร็วเกินไป ยังไม่มีใครถึงเลเวล 10 ได้ ควรจะมีอีกภาคหนึ่งออกไขปริศนา แต่ใครชอบการ์ตูนแนว Sci-Fi ก็แนะนำให้ดูครับ

เมื่อดูจบทำให้ผมคิดถึงกระทู้หนึ่งใน Pantip [อยากแวะไปดูกด[ตรงนี้](http://topicstock.pantip.com/chalermthai/topicstock/A2393849/A2393849.html)] ที่เพิ่งจะยกขึ้นมาอีกครั้งโดยชาวซิลิค่อนวัลเลย์ ในหัวข้อ "อีก 10 ปีข้างหน้าเทคโนโลยีในยุคนั้นจะเป็นอย่างไร" ซึ่งส่วนมากทำนายไว้ได้ตรงเกิน 70% เลยทีเดียว และระบบนิวโลลิงค์ในโลกแห่งความเป็นจริง ในปี 2030 อาจจะพัฒนาต่อจากแว่นตา Google Glass ก็เป็นได้ครับ
